# -*- mode: mandoku-view; -*-
#+TITLE: 山東通志
#+DATE: 2015-08-24 22:42:08.628369
#+PROPERTY: ID KR2k0048
#+PROPERTY: BASEEDITION WYG    
#+PROPERTY: JUAN 卷二十七
<pb:KR2k0048_WYG_041-1a>¶
欽定四庫全書¶
　山東通志卷二十七¶
　　宦績志¶
　　周公治魯曰尊賢而親親太公治齊曰尊賢而尚¶
　　功治固莫隆於齊魯乎流及後世習異風殊孔子¶
　　曰齊一變至於魯魯一變至於道豈不以先義後¶
　　仁者其澤短先仁後義者其澤長要未可以等量¶
　　而觀也制治之原葢可知已東省漢晉以來自大¶
<pb:KR2k0048_WYG_041-1b>¶
　　吏以至守令豐功茂烈表表有人是集所收柱史¶
　　稗官靡勿捜述而¶
　本朝之以循卓紀者屈指無多葢非奉¶
璽書崇黌祀者不得與焉豈有靳於縑素哉誠以¶
聖治方隆百爾皆以忠勤自效龔黄召杜之選日異月¶
　　新行將大書特書不一書也載歌緇衣請竢來哲¶
　　作宦績志¶
　名宦總部(按三代時齊魯曹滕邾衛各君其國不相/統轄無所謂總部也即厯國之名卿大夫)¶
<pb:KR2k0048_WYG_041-2a>¶
　(彪炳史冊然皆見於春秋經傳舉之不勝其繁節之/又嫌其漏舊志畧取一二臚入總部今從其畧葢以)¶
　(不志志之故各府州縣名宦皆從漢始兩漢分青兗/二州刺史督察王國郡邑既分著於青兗則亦不得)¶
　(以總部例之自魏晉以後始有督諸州軍事等官北/魏因之唐自天寳後分為節鎮於青兗二州境内犬)¶
　(牙相錯兼併異地如淄青兗鄆魏博三鎮猶可各從/其郡至平盧則自青及幽天平則鄆兼曹濮不列為)¶
　(總部則疆域難限也宋分山東為京東河北等路而/轉運安撫等使或専或兼元分七路總管府而行省)¶
　(尚書與宣慰亷訪皆統制全省與明之撫按藩臬皆/有遥制兼轄之權則總部之列名不容已矣其或職)¶
　(雖兼總而功績獨著於一州一邑者既専見於各府/州屬之下則不重複紀載另附其名於各代之末則)¶
　(史家詳畧之義云爾也其籍貫係今/本省者則俱改入人物内省文爾)¶
<pb:KR2k0048_WYG_041-2b>¶
唐¶
　鄭惟忠(宋州宋城人中宗時以御史大夫持節賑給/河北許黜陟守宰還奏稱旨封滎陽縣男加)¶
　(太子/賓客)¶
　侯希逸(營州人天寳末為州禆將守寳定城安禄山/叛以其親將為平盧節度使希逸率兵與安)¶
　(東都䕶王元志斬之詔以元志為節度使元志卒衆/推希逸朝廷知其忠詔就拜之兼御史大夫與賊戰)¶
　(數有功然是時河北皆附禄山希逸孤軍無援乃拔/其軍二萬人浮海入青州保之肅宗使兼淄青節度)¶
　(使希逸守青治軍務農志在討賊寳應初/平史朝義加檢校工部尚書圖形凌烟閣)¶
　賈循(京兆華原人天寳末為平盧節度副使安禄/山將謀逆顔呆卿隂結循使宻取幽州謀泄)¶
<pb:KR2k0048_WYG_041-3a>¶
　(為禄山/所害)¶
　田神功(冀州南宫人肅宗時為淄青節度使會侯希/逸入青州詔徙兗鄆時賊史朝義圍宋州急)¶
　(李光弼奏神功往救圍乃解又破賊/法子營復攻敬釭降之朝義乃北奔)¶
　劉元佐(滑州匡城人徳宗時為魏博節度使時李洧/為李納所攻元佐受詔援洧大破納兵克復)¶
　(濮陽等處遷檢校兵部尚書兼曹濮觀察淄青兗鄆/招討使與諸將聫兵討李希烈數有功尋加檢校司)¶
　(徒/)¶
　李愬(字元直洮州人憲宗時帥武寜軍破李師道/於金郷凡十一戰禽其隊帥五十俘馘萬計)¶
　(淄青既平會田𢎞正移鎮成徳乃以愬為魏博節度/使長慶初成徳軍殺𢎞正愬素服以令軍中曰魏人)¶
<pb:KR2k0048_WYG_041-3b>¶
　(富庶而通於王化者田公力也今鎮人不道而戕害/之汝父兄子弟食田公恵者何以報之衆皆哭又以)¶
　(玉帶寳劍遺牛元翼曰鎮人逆天公宜用此斬之元/翼感動因勒兵以待會愬疾甚不能軍詔田布代之)¶
　(還東/都)¶
　田𢎞正(平州盧龍人初為魏博兵馬使鎮臨清魏博/節度使田季安死子懐諫襲牙兵不服迎𢎞)¶
　(正拒不納衆譁於門𢎞正出衆拜之脅還府𢎞正度/不免乃令於軍曰吾欲守天子法舉六州版籍請吏)¶
　(於朝茍天子未命敢有請吾旂節者死衆皆曰諾於/是圖貝博等六州之地籍其人户以獻不敢署僚屬)¶
　(而待王官凡季安所行暴政悉除之正寢華顯避不/敢居就採訪使署聴事憲宗嘉之詔充魏博節度使)¶
　(慰賚其軍𢎞正奉上益謹時朝廷討淮蔡遣子布以/兵三千進戰數有功李師道疑其襲已不敢顯助淮)¶
<pb:KR2k0048_WYG_041-4a>¶
　(蔡故吳元濟以失援被擒王承宗為不軌𢎞正以全/師壓境承宗懼請獻徳棣二州以謝𢎞正為之表於)¶
　(朝俄而李師道拒命詔𢎞正與宣武等五節度兵進/討𢎞正自楊劉渡河距鄆四十里堅壁以待師道遣)¶
　(劉悟率精兵屯河東戰於陽穀再遇再北斬萬餘級/悟乃反兵斬師道以降鄆州平以功加檢校司徒同)¶
　(中書門下平章事穆宗立王承元以成徳軍請帥詔/𢎞正移成徳節度長慶元年成徳軍亂并家屬將吏)¶
　(三百餘人/皆遇害)¶
　田　布(平州盧龍人前節度使𢎞正子初𢎞正移軍/成徳以布為河陽節度使父子同日受命及)¶
　(𢎞正遇害魏博節度使李愬病不能軍公卿議以魏/人素徳𢎞正以布之賢而世其官可以成功穆宗遽)¶
　(召布使解縗拜檢校工部尚書魏博節度使布號泣/固辭不聴未至魏三十里被髪徒跣號泣而入居堊)¶
<pb:KR2k0048_WYG_041-4b>¶
　(室屏節旄月俸不入私門又發家錢十餘萬緡頒士/卒以牙將史憲誠出已麾下為可任乃委以精銳時)¶
　(河北三鎮連横桀鷔圍深冀節度使牛元翼於深州/詔布援元翼中使屢趣戰而度支饋餉不繼布輙以)¶
　(六州租賦給軍引軍三萬屯南宫破賊二壘史憲誠/畜異志因大雪師寒糧乏揺惑軍士衆潰悉歸憲誠)¶
　(布乃為書謝帝引刀刺心曰上以/謝君父下以示三軍言訖而絶)¶
　薛平(字坦塗龍門人穆宗時詔分淄青齊登萊五/州仍為平盧軍以平為節度使王庭湊復圍)¶
　(牛元翼於棣州詔平出援平遣將率兵二千往救因/餽餉不足衆潰而歸自立帥刼屯士萬人平悉公帑)¶
　(家資募銳卒二千出收捕之衆驚潰降平引同謀者/二千人悉斬以徇餘悉縱還田里威震一方在鎮六)¶
　(年兵鎧完礪徭賦均平/及入朝民遮道留之)¶
<pb:KR2k0048_WYG_041-5a>¶
　馬　總(字會元扶風人李師道平析鄆曹濮等州為/天平軍除總節度使總清亷不撓用儒術為)¶
　(治長慶初召還尋以/鄆人新附詔復還鎮)¶
　令狐楚(字彀士富平人敬宗時為天平節度使始鄆/帥每至輙以州錢二百萬入私蔵楚獨辭不)¶
　(受又毁李師古園檻僭制者人皆服其恭儉為政善/撫馭士卒外嚴重不可犯而中存寛厚且待士有禮)¶
　(逺近/歸之)¶
　殷　侑(陳州人文宗時為天平節度使自李師道逆/命鄆賦無輸王府者侑裁制經費嵗餘錢十)¶
　(五萬緡粟百萬石盡歸有/司朝廷嘉之進刑部尚書)¶
　李景讓(文宗時由尚書左丞為天平軍節度使性方/毅有守家行修治好奨士類清素恬淡門無)¶
<pb:KR2k0048_WYG_041-5b>¶
　(雜/賓)¶
　王承元(契丹人成徳軍節度使承宗之弟承宗死諸/將脅承元為留後承元不許請于朝穆宗詔)¶
　(田𢎞正鎮成徳而以承元為義成節度使文宗太和/五年徙平盧淄青節度使始鹽禁未嘗行兩河承元)¶
　(請歸有司由是兗/鄆諸鎮皆知奉法)¶
　杜　勝(京兆萬年人宣宗時為/天平軍節度使有治績)¶
　栁仲郢(字諭䝉京兆人㦤宗時為天平節度使仲郢/性方嚴尚義氣為政嚴明摘貪吏振貧弱每)¶
　(遇早潦必貸匱蠲/負因之里無夙逋)¶
　韋　澳(字子斐京兆杜陵人㦤宗時為平盧節度使/以亷静寡欲稱帝嘗曰朕每遣方鎮刺史欲)¶
<pb:KR2k0048_WYG_041-6a>¶
　(各悉州郡風俗者卿為朕撰一書澳取十道四/方志手加編次題為處分語以進帝採用之)¶
　薛　崇(僖宗時為天平節度使黄巢冦兗/州崇與賊將王仙芝戰不克死之)¶
　王師範(青州人昭宗時為平盧節度使朱全忠犯闕/帝在鳯翔詔諸鎮入援師範泣曰諸鎮有兵)¶
　(所以籓捍天子吾力雖不足當死生以之乃遣使乞/兵於楊行宻又遣其弟師魯分攻兗宻諸州遣張居)¶
　(厚徉使聘梁以壯士二百為輿夫伏兵輿中欲刼殺/全忠至華州東城為梁將婁敬思所發居厚遂殺敬)¶
　(思以兵攻西/城不克而還)¶
　曹全晸(昭宗時為天平節度使兼東面副都統/朱全忠遣其將韓簡冦鄆州全晸死之)¶
　　(附/)苗晉卿(河北採訪使/詳東昌府)王沛(兗海沂宻節度/使詳沂州府)曹華¶
<pb:KR2k0048_WYG_041-6b>¶
　　(兗鄆節度使/詳沂州府)鄧景山(青齊節度/使詳人物)崔𢎞禮(天平節度/使詳人物)¶
五代¶
　王晏球(字瑩之洛陽人唐明宗時為天平軍節度使/又徙平盧為將有機略善撫循士卒每以持)¶
　(重勝敵嘗討王都逾年始克軍/中未嘗戮一人累官中書令)¶
　符　習(趙州昭慶人唐明宗時為天平節度使性亷/慎以書告屬邑毋聚歛為獻賀鄒平令顔衎)¶
　(以故規行之遂笞衎軍吏以為辱及士人習/曰士不可辱乎是吾過也亟表為觀察推官)¶
　　(附/)符彦卿(周天平軍節度/使詳兗州府)¶
宋¶
<pb:KR2k0048_WYG_041-7a>¶
　沈繼宗(字世卿開封太康人初知單州受代歸太宗/命往京東計度財賦濮州土貢銀課民織造)¶
　(不折省稅鄆州節度配屬縣納藥物/皆為民病繼宗歸言於上詔悉罷之)¶
　王　賓(許州人太宗時為河北水陸路轉運使因貝/州兵屯無壁壘分寓邸肆賓選隙地築舍千)¶
　(二百餘所以處/之帝優詔褒美)¶
　陳若拙(字敏之幽州盧龍人太宗時知單州以能政/累遷後李沆留守東京以若拙為判官河決)¶
　(鄆州朝議徙城以避水患命若拙往為規度權京東/轉運使發卒塞王陵口又於齊州浚導水勢設巨隄)¶
　(於採金山奏免六州所料梢木五百/萬民甚徳之事竣因實授轉運使)¶
　劉　綜(字居正河中虞鄉人真宗時為河北轉運副/使上言法官斷獄皆引律令以定輕重及其)¶
<pb:KR2k0048_WYG_041-7b>¶
　(奏御復云慮未得中别取進止殊非一成不變之道/望自今禁不得復然又河北承兵冦後民户凋敝部)¶
　(銓州縣皆四方之人不習風俗且懐故土以是政事/多因循不舉望今後請以河朔人充之冀其安居勤)¶
　(於職事上皆從其言後兩河用兵復以綜/為轉運使轉漕之任規畫悉宜稱詳練云)¶
　李端懿(上黨人真宗時歴濟單二州防禦團練使後/知鄆州兼東西路安撫使京東水災大發倉)¶
　(廩以賑又置弓手局教以戰陣又修/汶陽隄百餘里以捍水患民皆賴之)¶
　袁逢吉(字延之鄢陵人真宗時為京東轉運使鄆州/牧馬草地侵民田數百頃牒訴連上遣使按)¶
　(視屢不決逢吉受命釐/清悉還之民民咸徳之)¶
　李若谷(字子淵徐州豐人真宗時為京東轉運使河/決白馬調取芻楗同列皆用意苛刻州縣不)¶
<pb:KR2k0048_WYG_041-8a>¶
　(勝其擾若谷寛之故/逺近皆傳其愷悌焉)¶
　索　湘(字巨川滄州鹽山人初開寳時曽為鄆州司/理讞齊州大獄昭雪千餘人和峴薦之真宗)¶
　(時為河北轉運使徳州驛舊賦民馬又役/民為歩遞湘易以官馬官卒民甚感之)¶
　陳知㣲(字希顔髙郵人真宗時為京東轉運副使深/厚有才幹不務皦察嘗奏還東平監所侵民)¶
　(田六百八十家又決古廣濟河以/開運路罷夾黄河嵗省役夫數萬)¶
　楊日嚴(字垂訓河南人真宗時為京東轉運使㑹青/徐饑請江淮陜西轉粟五十萬以賑又開清)¶
　(河八十里培河堤/起倉廩以便漕運)¶
　包　拯(字希仁合肥人仁宗時為京東轉運使性峭/直而行事敦厚吏有苛刻者必痛繩之以是)¶
<pb:KR2k0048_WYG_041-8b>¶
　(民畏而知感建祠於泰山下附舊/志云拯嘗為奉符令故祀之  考)¶
　文彦博(字寛夫汾州介休人仁宗時討貝州王則師/久不勝彦博以叅知政事為宣撫使旬日檻)¶
　(車送則京師請誅則而宥其餘/黨因改貝州為恩州上從之)¶
　田　京(字簡之鹿邑人仁宗時提㸃河北刑獄治貝/州王則亂京縋城趨南闗驍騎營撫士卒時)¶
　(有州兵焚民居欲應賊京捕戮之乃定隨督士攻城/賊繫京妻子乘城迫使呼毋急攻京叱諸軍益進且)¶
　(仰射殺四人賊乃引去後事平朝廷以京不能預察/賊降監鄆州税御史交章言失察過輕忘家義重乃)¶
　(改通判兗州又徙/知宻州皆有能名)¶
　蕭　貫(字貫之臨江新喻人仁宗時為京東轉運使/時提舉捉賊劉舜卿善捕盗恃功多不法前)¶
<pb:KR2k0048_WYG_041-9a>¶
　(使莫敢治貫發/其奸奏廢為民)¶
　張　問(字昌言㐮陽人仁宗時為河北提㸃刑獄時/河決議築小吳問言曹村小吳南北相直賴)¶
　(小吳堤薄故水溢北出不當築宜於孫陳兩埽間起/堤以備之不聴小吳卒潰復為河北轉運使所部地)¶
　(震河再決議者欲調京東民三十萬築堤禦河問言/堤未能為益災傷之後復勞民力非計也上從之)¶
　沈　起(字興宗明州人仁宗時提㸃京東刑獄時嵗/饑多盜起開首贖法以擕其黨於是羣盜暌)¶
　(疑轉相束縳/盜漸止息)¶
　向子韶(字和卿開封人神宗時為京東轉運副使屬/郡郭奉世進羡餘萬緡户部聶昌請賞之以)¶
　(勸天下子韶劾奉世且言近臣首開聚歛之/之端漸不可長士論韙之後狥靖康之難)¶
<pb:KR2k0048_WYG_041-9b>¶
　劉　庠(字希道彭城人神宗時為髙密教授應詔直/言尋擢為河北都轉運使契丹軍霸州有言)¶
　(河北宜備庠上五萊料其必不動已而果然大河東/流議者欲徙而北庠請遲嵗月因其勢以利導之朝)¶
　(廷是其議後新法行惟庠/不散青苗錢民得免其害)¶
　唐義問(字士宣江陵人初知齊州哲宗時提㸃京東/刑獄河北轉運副使屬邑尉捕盜誤遺火盗)¶
　(逸去民家被焚誣邑尉故縱火郡守抑尉使服/義問察其寃力辨得釋方旱而雨人咸異之)¶
　程　振(字伯起饒安人徽宗時提舉京東西路學事/振興名教作育人才凡古昔人物多所表揚)¶
　(請於鄒縣立祠祀孟子以公孫/丑萬章樂正克等配食詔從之)¶
　任　諒(字子諒眉山人徽宗時提㸃京東刑獄梁山/濼漁者習為盗蕩無名籍諒伍其家刻其舟)¶
<pb:KR2k0048_WYG_041-10a>¶
　(非是不得輙入他縣地錯其間者鑱石為表盜/發則督吏各捕莫敢不盡力跡無所容盜遂息)¶
　　(附/)張士遜(河北轉運使/詳武定府)榮諲(京東轉運/使詳人物)李士衡(河/北)¶
　　(都轉運使/詳武定府)陳執中(京東安撫使/詳青州府)郝仁禹(京東轉運/使詳青州)¶
　　(府/)韓世忠(光州觀察使/詳兗州府)楊存中(宻州觀察使/詳兗州府)王居¶
　　卿(京東河北都轉/運使詳人物)李惟清(京東轉運/使詳人物)張錫(京東轉/運使詳)¶
　　(人/物)¶
金¶
　伊喇道(本名趙三其先伊實部人大定初以户部郎/中安撫山東招諭盗賊民之避盗避役者竝)¶
<pb:KR2k0048_WYG_041-10b>¶
　(令歸業不問罪名輕重皆原宥之嚴緝軍人不得相/縁擄掠後以平賊還遷翰林直學士世宗曰道清亷)¶
　(有幹局翰林之職不足以盡其才改中都都轉運詔/使巡視河北山東等路亷察風俗吏治黜陟咸當進)¶
　(封莘/國公)¶
　承　暉(字維明中都人章宗時為山東路統軍使時/山東盜起承暉言有司捕盗不即獲比奏報)¶
　(或遷官去官即置議人心益懈請權行的決從之盗/多匿泰山巖穴間按察使請刋除林木以捕之承暉)¶
　(奏曰泰山五嶽之宗不可赭也齊人易動驅之入山/必有饑寒失所之患此誨盜非止盜也天下之山亦)¶
　(多矣豈可盡/赭哉議遂寢)¶
　伊喇益(字子遷中都路呼嚕圖人承安中為山東西/路轉運使時中使按鷹益奏乞止令調於近)¶
<pb:KR2k0048_WYG_041-11a>¶
　(甸何必驚逺方耳目上從/之竝命有司治使者罪)¶
　䝉古綱(咸平府明安宣宗時為山東路統軍使兼知/東平府事益都桃林寨張林據險為亂綱遣)¶
　(右監軍王庭玉討/禽之民賴以安)¶
　燕　寧(宣宗時初為莒州提控守天勝寨與益都田/琢東平䝉古綱相倚為輔車之勢山東倚之)¶
　(為重紅襖賊五公喜襲沂州寜擊走之遂復沂州累/官山東安撫副使封東莒公益都府皆𨽻焉後以保)¶
　(全東平功遷金紫光禄大夫還救天勝寨戰死䝉古/綱奏寜克全忠孝雖位居上公身殁之日老稚無所)¶
　(衣食乞降異恩以勵/節義之士詔優䘏之)¶
　　(附/)布薩安貞(山東路統軍安/撫使詳青州府)田琢(山東東路轉運/使詳青州府)¶
<pb:KR2k0048_WYG_041-11b>¶
　　賀揚庭(東路轉運/使詳人物)¶
元¶
　庫庫布哈(太祖時為五部前鋒都元帥略定濱棣諸/州狥下益都以威信懐附所至無殘破有)¶
　(所俘獲但籍其姓名遣還之以/是逺近皆悦服後鎮益都濟南)¶
　史　樞(世祖時為征行萬户賜金虎符從討李璮於/濟南城西南有大澗亘厯山樞一軍獨當其)¶
　(險夾澗而城樹木柵於澗中淫雨暴漲木柵盡壞樞/曰賊乘吾隙俟夜必出命作葦炬數百置城上三鼔)¶
　(賊果至飛炬擲之風怒火烈弓弩齊發賊衆/大潰未幾壇就擒詔拜山東東西道宣慰使)¶
　薩濟蘇(回鶻人世祖時為山東行省都督遷經畧統/軍二使屬兵後民乏牛具乃奏請驗民丁力)¶
<pb:KR2k0048_WYG_041-12a>¶
　(官給之統軍綽布哈田遊無度害稼病民元帥伊蘇/岱爾據民田為牧地濟蘇皆奏治其罪嵗歉輒請於)¶
　(朝發粟賑濟又奏蠲/田租東人立石頌徳)¶
　來阿巴齊(寜夏人世祖時授益都等路宣慰使都元/帥發兵萬人開濟寜運河親臨督視寒暑)¶
　(不輟運河成遷膠/萊海道漕運使)¶
　張　惠(字廷傑成都新繁人世祖時為山東行省參/知政事以已貲贖俘人二百餘家為民其不)¶
　(能歸者使為僧建寺居之李璮之亂民被官軍擄掠/者甚衆恵大括軍中悉縱之又奏選良吏去冗官以)¶
　(蘓民困遷制/國用司副使)¶
　董文用(字彦才真定藁城人世祖時授山東東西道/巡行勸農使山東自經兵燹野多曠土文用)¶
<pb:KR2k0048_WYG_041-12b>¶
　(巡行勸勉無間幽僻數年之間/地利畢興績為天下勸農之最)¶
　何榮祖(字繼先廣平人成宗時兩為山東按察使時/樂實姚演開膠萊海道有制諸官不得沮撓)¶
　(糧舶事糧艘過海遇暴風多漂覆實督諸漕卒償之/榜掠慘酷自殺者相繼榮祖冒禁直言詔免其徴)¶
　吳　鼎(字鼎臣燕人成宗時為宣徽副使時山東饑/發粟四萬石鈔折米一萬石詔鼎往賑之鼎)¶
　(言民得鈔無從易米不/如仍與之米上從其請)¶
　陳天祥(字吉甫寜晉人成宗時為山東西道亷訪使/時諸路盗起天祥上奏弭盜方略平隂女子)¶
　(劉金蓮妖術惑衆愚民奔走事之天祥曰此婦以神/怪鼔惑愚民若復有狡獪之徒輔翼之則張角孫恩)¶
　(必成大害遂捕繫而杖於市自是/神怪屏息以任滿引疾民甚愛之)¶
<pb:KR2k0048_WYG_041-13a>¶
　張　昇(字伯髙平州人文宗時為山東東道亷訪使/時多盜警有司請完城以為備昇曰勞民以)¶
　(完城完城是棄民也城以外獨非/民乎於是廣設方畧多為之備)¶
　賈　魯(字友恒河東髙平人順帝時河決白茅潰金/隄督大臣訪求治河方略特命魯行都水監)¶
　(魯巡行河道往復數千里備得要害乃上二策其一/議修築北堤以制横潰則用工省其一議疏塞竝舉)¶
　(挽河東行使復故道其功數倍丞相取其後䇿與魯/定議且以其事屬魯因命魯以工部尚書總治河防)¶
　(使魯鳩工百日鑿河成决水故河河復故/道勅翰林承旨歐陽𤣥製河平碑以旌之)¶
　達爾瑪(髙昌人順帝時遷山東亷訪使時山東盜起/白晝殺掠達爾瑪以為官吏貪濁所致先劾)¶
　(去之而後上擒賊方畧朝廷嘉/納之因即遣兵擒獲齊魯以安)¶
<pb:KR2k0048_WYG_041-13b>¶
　太　平(初名賀惟一順帝時以行樞宻院總制諸軍/時諸軍久出糧餉苦不繼太平命有司給牛)¶
　(具以種麥自濟寜達於海州民不擾兩兵賴以/濟又議立土兵元帥府輪番耕戰上皆從其請)¶
　　(附/)董文炳(東路宣撫使/詳青州府)胡祗遹(東西道提刑按/察使詳兗州府)巴¶
　　延布哈(山東行省平/章詳青州府)申榮(山東行省平/章詳東昌府)張俊(山東/行樞)¶
　　(宻院詳/青州府)于徳文(山東宣慰副/使詳青州府)馬紹(山東按察/使詳人物)李昶¶
　　(山東按察/使詳人物)¶
明¶
　安　然(南直潁州人洪武初為山東中書省叅知政/事勤於其職事在愛民受俸止於養身餘皆)¶
<pb:KR2k0048_WYG_041-14a>¶
　(以給公用後/遷御史大夫)¶
　熊　鼎(字伯潁江西臨川人洪武初設按察司以鼎/為僉事公平正直斷獄明允奏罷不職有司)¶
　(數十餘人/吏治肅清)¶
　鐵　鉉(字鼎石河南鄧州人洪武時為山東布政使/㕘政後靖難兵起李景隆軍敗南奔鉉與都)¶
　(指揮平安募兵固守東昌濟南被圍三月百計/却攻燕兵不得達後成祖即位大駡不屈而死)¶
　陳　迪(南直宣城人洪武時為布政使左㕘議捕蝗/弭盜有恵政及民建文初陞禮部尚書靖難)¶
　(兵入不/屈死之)¶
　胡子昭(南直嘉定人洪武時為按察僉事/陞刑部侍郎靖難兵入不屈死之)¶
<pb:KR2k0048_WYG_041-14b>¶
　陳士啟(初名雷江西泰和人永樂時為右叅政青州/饑請發粟賑之粟使至而饑民倍士啟悉賑)¶
　(之徐以上聞廷議從之漢王髙煦謀逆士啟宻聞於/朝髙煦既執命士啟甄録餘黨但清理軍籍悉以脅)¶
　(從奏免後以/勞疾卒於官)¶
　蕭鵬舉(名翀以字行南直太和人洪武中以賢良應/制賦指佞草詩曰昔在堯階指佞姦姦臣一)¶
　(見懾心肝祗今聖代多賢輔盡日堦前草色閑詩奏/稱旨授蘇州同知轉山東運使正直清亷官聲第一)¶
　馬　麟(永樂時為右布政使立心仁愛而/守法不撓僚屬畏之百姓以安)¶
　房　安(永樂時為右㕘政天性剛/毅&KR0681;事敏㨗人服其强幹)¶
　衞　青(字明徳南直華亭人永樂時為山東備倭守/備時蒲臺妖婦唐賽兒自稱佛母聚衆數千)¶
<pb:KR2k0048_WYG_041-15a>¶
　(據益都䣃石棚寨指揮髙鳯敗殁賽兒攻安邱甚亟/青方屯海上聞之率千騎晝夜馳奄至城下再戰大)¶
　(破之殺賊二千生擒四千餘人是日鰲山衞指揮王/真亦殱賊於諸城賊遂平而賽兒遁不獲帝睗青璽)¶
　(書慰/勞之)¶
　段　民(字時舉南直武進人永樂時為布政使叅政/時捕唐賽兒甚亟盡逮河南北出家婦女繫)¶
　(累幾萬人民至悉矜省釋之成祖北征𣲖山東轉餉/六十萬石舟由濟寜達潞河陸輓出居庸至塞外人)¶
　(情恟恟莫知所措民深計曲/算不擾而事集東人甚賴之)¶
　顧　巽(字與權浙江慈谿人永樂時為布政司㕘議/恪守清白終始不渝以勞卒於官俸無十金)¶
　(之積洵/稱亷吏)¶
<pb:KR2k0048_WYG_041-15b>¶
　宋　禮(字大本直𨽻撫寜人永樂九年以工部尚書/受命開㑹通河禮用汶上老人白英策築堽)¶
　(城及戴村壩遏汶水西南行出南旺分水南接徐沛/十之四北達臨清十之六又相地置閘以時蓄洩南)¶
　(北水運各盡節宣之用至今/咸賴其利於汶上立祠杞焉)¶
　陳　瑄(字産純南直合肥人永樂時以平江伯充總/兵官董江淮漕事因罷海運専治㑹通河復)¶
　(濬徐州至濟寜河道又以吕梁洪險惡於西别鑒一/渠置二閘畜水以濟運又築南旺湖長堤自淮至臨)¶
　(清相水勢増置閘座作常盈倉於臨清徳州等處各/閘上下設立淺舖置夫以時挖濬縁河隄岸鑿井樹)¶
　(木以便行人凡所規畫精宻宏逺從濟寜以南宋禮/所未治之處瑄皆經理無遺策身任漕運凡三十年)¶
　(其有裨於漕政者如改淺船通淮入河更民運為軍/運皆瑄功之卓卓可紀者宣徳時亦建祠於汶上)¶
<pb:KR2k0048_WYG_041-16a>¶
　何文淵(江西廣昌人永樂時為巡按監察御史時豪/右侵漁百姓而軍衞復多擾害文淵一繩以)¶
　(法由是人皆懾/服閭里獲安)¶
　劉中敷(順天大興人宣徳中為左布政使/亷静樂易不矜苛察吏民懐之)¶
　王　質(南直泰和人正統時為右布政使亷勤果/毅人服其公尤以清譽聞有王青菜之謡)¶
　張　驥(字仲徳湖廣安化人正統時以大理少卿廵/撫山東值嵗饑驥設法賑濟民賴以全活者)¶
　(甚衆又奏請復曹州治薦知縣范希正為曹州知州/甚有治績又奏罷撫民官民甚便之山東設巡撫自)¶
　(驥/始)¶
　薛　瑄(字徳温山西河津人正統時為按察僉事提/督學校掲白鹿洞學規開示學者延見諸生)¶
<pb:KR2k0048_WYG_041-16b>¶
　(親為講授人/皆稱薛夫子)¶
　陳　泰(字志亨福建邵武人正統間為巡按監察御/史陳疏數千言大約以選賢去奸為治本濬)¶
　(臨清濟寧等處河道為政嚴而/不苛清而不刻尋進副都御史)¶
　馬　諒(字子諒南直和州人正統間為右布政使始/至巡行郡邑訪庶政得失察百司賢否民有)¶
　(惑於後妻欲寘子於法諒諭父母曰爾子㓙徳乃吾/屬教令之失非由爾之罪父母感悟請釋還為孝子)¶
　(疑獄久不決者一訊即/伏超雪寃抑不計其數)¶
　郭　觀(南直武進人正統時巡按監察御史首劾三/司正佐三四人郡邑望風解組諸疑獄積嵗)¶
　(未決者悉為剖斷靡不平/允豪强歛迹吏治肅清)¶
<pb:KR2k0048_WYG_041-17a>¶
　劉　孜(字顯孜江西萬安人景泰時為按察使後吏/部舉天下治行卓異者按察使惟孜一人尋)¶
　(進左布/政使)¶
　徐有貞(字元玉南直蘓州人景泰時以左僉都御史/治河至張秋有貞相度水勢條上三䇿一置)¶
　(水門一開支河一濬運河上令其便宜行事於是大/集民夫躬親督率閲五百五十日而功成事竣還京)¶
　(帝厚勞之復出巡視漕河濟寜等十三州縣/河夫多負官馬及他雜辦有貞為言免之)¶
　裴　綸(湖廣監利人景泰時為右布政使時各省俱/遣中官鎮軍綸上言内地不同邊塞既有巡)¶
　(撫復有内官監鎮非便宜悉召還帝不悦責令陳狀/於是六科給事中皆言内外鎮巡皆受朝廷委託第)¶
　(從人生事誠有如綸所言者帝意稍解乃詔/巡按御史及按察使官亷訪犯者執以聞)¶
<pb:KR2k0048_WYG_041-17b>¶
　盛　㫤(南直吳江人景泰時以監察御史清山東馬/政值嵗荒上疏乞蠲民間所負孳馬上從之)¶
　(民感/其恵)¶
　曽　翬(字時升江西泰和人天順時為右布政使民/墾田無賦者奸民指為閒田獻諸戚畹使者)¶
　(來勘翬曰祖制民墾荒田永不科/税柰何奪之使者奏如其言乃免)¶
　李　裕(字資徳江西豐城人天順時為按察使重囚/二百餘人皆經十餘年未判裕於旬月間決)¶
　(遣殆盡又大硯山賊寨七十餘裕捜/捕戮其魁脅從者縱之復除其逋賦)¶
　王　宇(河南祥符人天順時為右布政使時連嵗饑/饉流移遍京省上以璽書命宇安撫之宇盡)¶
　(心賑濟不憚勤勞民/賴全活者數十萬人)¶
<pb:KR2k0048_WYG_041-18a>¶
　陸　瑜(浙江鄞人天順時為布政使器量偉𢎞/諳練政體尤精法律召為刑部尚書)¶
　王　越(儿直濬縣人天順時為按察使讞獄/明敏精練吏治時稱深得憲臣之體)¶
　牟　俸(四川巴縣人成化時為巡撫都御史嵗饑請/發濟南倉儲減價以糶令臨清闗兼收米麥)¶
　(折税以助賑饑民轉徙鄰境請飭各撫按隨在安挿/秋成資遣復業上皆如其言又乞開中淮浙鹽一百)¶
　(萬引盡蠲州縣逋賦從之復言今救荒者止救其饑/不救其寒終不免僵死乞貸貧民布棉詔俸悉心處)¶
　(分不足即上聞俸又檄發東昌濟寜倉粟十萬石為/軍士月糧而以徳州臨清米折銀易米賑濟為言官)¶
　(所持帝特宥之俸又奏免柴夫折價銀又移河南輸/邊粟以濟山東留山東漕米二十萬石以備用自成)¶
　(化八年以至十年連嵗大祲俸奏請朝廷粟米/賑濟者前後幾百萬石全活饑民不可勝數矣)¶
<pb:KR2k0048_WYG_041-18b>¶
　盛　顒(字時望南直無錫人成化間為廵撫都御史/崇學校毁淫祠黜貪暴預荒政三年政治大)¶
　(行風俗/丕變)¶
　文　瑞(介休人成化時巡按山東宣滯理枉得風憲/體時齊魯大旱親禱即雨官舍有妖瑞至妖)¶
　(滅人皆異之後陞山東按察副使節/操愈勵卒於官笥槖蕭然行李莫辦)¶
　陳　善(成化時為按察副使張秋一鎮扼要運河之/衝屢為民患善令民於農隙採石嵗修隄岸)¶
　(東岸十二里盡南旺湖西岸八十里盡沙河以達/臨清植栁數百萬株隄因以益固甚有功於漕河)¶
　許　進(字季升河南靈寳人成化時為巡按監察御/史剛方嚴正事于官吏豪右絶不假貸減長)¶
　(清等縣鹽船閘夫几各州縣濫設/夫役進皆斟酌裁減曲盡其當)¶
<pb:KR2k0048_WYG_041-19a>¶
　原　傑(字子英山西陽城人成化時為巡撫都御史/甚有才望嘗議築館陶城費頗浮溢有言當)¶
　(節省者傑曰吾勞民力當贍民財且/令後之修補者不至籍口以病民也)¶
　劉大夏(字時雍湖廣華容人𢎞治初河決曹縣王陵/岡大夏以都御史奉命治其事夙夜勞瘁不)¶
　(避寒暑民感其誠咸樂趨事遂成厥功復自黄/陵岡之上東西築大堤數百里至今河防賴之)¶
　楊茂元(字志仁浙江鄞人𢎞治時為按察副使攝司/事時都御史劉大夏治河至張秋上復遣中)¶
　(官李興平江伯陳鋭協董其事興威虐縶辱官吏茂/元上言治河官多有司供億日費百金尚多需擾乞)¶
　(召還興鋭専委大夏功必可成又言山東既有内臣/鎮守復令李全鎮臨清倚勢恣擾宜撤還疏入上大)¶
　(怒遣錦衣百户胡節逮之百姓遮道愬節乞還楊副/使及下詔獄節乃叩頭中官備言百姓遮留狀中官)¶
<pb:KR2k0048_WYG_041-19b>¶
　(多感動㑹科道疏/救謫長沙府同知)¶
　吕　和(字克中浙江鄞人𢎞治時為按察僉事有王/尚書之弟倚勢殺人上下皆欲寢其事和竟)¶
　(致之辟長清令劉儒内結權貴貪酷無所忌和舉按/之反為劉所誣逮詔獄久之始白仕終四川按察使)¶
　錢　鉞(浙江仁和人𢎞治時巡撫都御史謙恭慈愛/正已率屬因二東民俗刁悍而士習頽敝卑)¶
　(靡殊甚乃手輯一書遍採古今格言雜以律令條誥/名至道編刋刻頒示數年之間民志安静而士風亦)¶
　(為之/稍振)¶
　于大節(直𨽻任邱人𢎞治間為按察使外厲風裁/而中實慈愛卒於官六郡人開之皆出涕)¶
　王承裕(字天宇陜西三原人𢎞治時以兵科給事中/出理山東屯政減登萊糧額每三畝徴一斗)¶
<pb:KR2k0048_WYG_041-20a>¶
　(還青州彰徳軍田先賜王/府者共三百六十餘頃)¶
　陸　偁(浙江鄞人𢎞治時巡按監察御史嚴正不阿/決釋疑獄嘗革濟寜漕閘夫役冐濫者計萬)¶
　(人嵗大比釐剔科場弊竇設立條約洪纎畢舉聘王/守仁主試名士畢收東人稱科舉之盛必推𢎞治甲)¶
　(子/云)¶
　趙　璜(字廷實江西安福人正徳初巡撫都御史初/𢎞治時為濟南府知府擇愿民二十餘人教)¶
　(之律令以次代更滑吏舞文悉汰之漢庶人牧場久/募民佃種成熟徳王府奪之璜勘還民及巡撫時值)¶
　(流冦傷殘之後璜悉心拊循民得寜宇境内河壖地/數百里給流民墾之而除其租番僧乞徴以充齋糧)¶
　(帝許之璜不可曰臣違天子詔得罪一人當死無信/於民亦當死今後無復有墾荒復業者臣寜死不奉)¶
<pb:KR2k0048_WYG_041-20b>¶
　(詔帝乃止曲阜為賊所破闕里林廟/在曠野璜請移縣就闕里詔從之)¶
　黄　瓚(南直儀徴人正徳時巡撫都御史值帝南巡/瓚調度有方民以不擾平生清苦自恃比歸)¶
　(不能辦行李/士論重之)¶
　孫　燧(字徳成浙江餘姚人正徳時為按察使明習/法律伸寃理枉東人原感誦之及巡撫江西)¶
　(死寜藩之變東人/聞之為立祠以祀)¶
　王　相(河南光山人正徳時巡按監察御史訪除民/蠧摘伏如神時鎮守中官黎鑑假進貢苛歛)¶
　(相檄郡縣毋㡇行鑑怒誣奏述繫詔/獄民遮道留之不得謫髙郵州判官)¶
　李　中(字子庸江西吉水人正徳時巡撫僉都御史/值蝗生害稼中令民捕蝗者倍予榖蝗絶而)¶
<pb:KR2k0048_WYG_041-21a>¶
　(饑者獲濟又擒劇盜關繼/先鄰境攘其功中不與辨)¶
　朱　節(字守中浙江山隂人嘉靖間巡撫都御史時/礦賊竊發節親率將士捜捕盡絶賊平以勞)¶
　(疾卒/於官)¶
　徐九思(江西貴溪人嘉靖中北河分司漕河與大清/河近不相接漕水溢每為田患九思議築減)¶
　(水橋分漕以達之河漕溢則有所洩以入海少/則有所限而不至於涸功成遂為河漕永利)¶
　陸　釴(字舉之浙江平湖人嘉靖時以按察副使提/督學校山東舊無通志釴曰海岱山川之望)¶
　(孔孟人物之宗志何可缺遂廣捜博/覽殫精研思竭盡心力踰年而志成)¶
　劉天和(字養和湖廣麻城人嘉靖時以都御史出督/河道駐劄濟寜州凡四方文學之士招納延)¶
<pb:KR2k0048_WYG_041-21b>¶
　(訪酧對無虚日故一切修防利/弊真知灼見所著有問水集)¶
　朱　衡(字士南江西萬安人嘉靖時由布政使進巡/撫奏請嚴沿海邊禁上從之召為工部侍郎)¶
　(後河決沛縣飛雲橋都御史盛應期議開新河功未/竟去衡乃因之築堤吕孟湖引鮎魚滕薛諸水入新)¶
　(渠築馬家橋堤以遏飛雲橋决口長一百九十四里/至隆慶時山水驟溢新河衡乃開支河四以洩其水)¶
　(入郗山湖衡前後經理河道凡再/任而新河之議始成詳漕河志)¶
　潘季馴(字時良浙江烏程人嘉靖時以右僉都總督/河道前後凡四任厯二十七年功在曹單間)¶
　(者什之三功在髙寳間者什/之七所著有河防一覽行世)¶
　黄克纘(字紹夫福建晉江人萬厯時巡撫都御史先/因用兵朝鮮山東増餉四十五萬兩及兵罷)¶
<pb:KR2k0048_WYG_041-22a>¶
　(而嵗徴不免民不能堪克纘奏請罷之濟寕沿河等/十五州縣灾克纘請折漕粟民大稱便河決蘇家莊)¶
　(全河北徙魚單間沒民田無算嵗賦維艱克/絢以他財賦補之公私調劑其恵政甚多)¶
　李化龍(字于田北直長垣人萬厯時以工部侍郎總/督河道與淮揚巡撫李三才奏開淤河由直)¶
　(河入泇口達夏鎮二百六十里/避黄河吕梁洪之險至今賴之)¶
　吕　坤(字新吾河南寜陵人萬厯時為布政司右/叅政潔已率屬剷除風弊政稱海内第一)¶
　李　喬(字世臣江南興化人萬厯時以按察僉事提/督學政嚴請託絶苞苴所㧞皆知名士時論)¶
　(稱/之)¶
　趙　彥(字名宇陜西膚施人萬厯末巡撫都御史請/增兵戍諸島設總鎮於登州起故大同總兵)¶
<pb:KR2k0048_WYG_041-22b>¶
　(楊肇基為登鎮總兵此登州設鎮之始後天啟/中妖賊徐鴻儒亂兖州彦與肇基㑹兵剿平之)¶
　王惟儉(字損仲河南開封人天啟中巡撫都御史初/萬厯時為濰縣知縣以循卓内擢至僉都及)¶
　(為巡撫值遼海多事凡遼人避/雖來歸者惟儉悉加意綏輯之)¶
　劉榮嗣(字簡齋北直曲周人天啟時以吏部侍郎總/督河道建長堤三百七十丈先是河工嵗修)¶
　(銀每估計五十餘萬兩榮嗣僅支銀二十/八萬兩有竒而功亦成其節用愛人可見)¶
　湯道衡(字平子南直丹陽人天啟時以按察僉事/提督學政所抜皆名士一時皆稱其公明)¶
　周應期(浙江人天啟時為左布政使/潔已率屬人不敢干以私)¶
　徐從治(字仲華浙江海鹽人崇禎時為登萊兵備副/使李九成叛巡撫佘大成以玩冦削籍擢從)¶
<pb:KR2k0048_WYG_041-23a>¶
　(治代之與登萊防撫謝璉共守萊時賊困萊久復分/道冦掠䧟平度等州縣而本兵熊明遇惑於撫議屢)¶
　(檄母出兵壊撫局從治三上疏言賊不可撫皆不報/遣兵部侍郎劉宇烈督調京省諸路兵屯昌邑遣使)¶
　(議撫賊徉許宇烈誘宇烈撤援兵而潛兵繞其後并/䧟昌邑宇烈走青州時萊圍已閲半年矣賊攻萊益)¶
　(急從治與總兵楊御蕃分陴固守俄中砲死及朱大/典詔代從治平賊賊方退詔贈從治兵部尚書賜祭)¶
　(葬立/祠)¶
　朱大典(字延之浙江金華人崇禎時代徐從治為巡/撫使督兵救萊大典遣總兵金國竒副將靳)¶
　(國臣叅將祖寛率主客兵并闗外勁旅共二萬四千/人分三路進至沙河大破賊萊圍乃解復追賊至登)¶
　(州馘李九成於陣餘俱渡海去叙功進兵部尚書初/大典嘗為章邱令慕登萊山川竒秀每假公事巡厯)¶
<pb:KR2k0048_WYG_041-23b>¶
　(輒繪圖蔵之及累官至右叅政適遇李賊/之亂每談兵皆竒中故朝廷知而用之)¶
　張大可(字觀甫應天人崇禎初為登萊總兵官㑹議/裁即以大可視登州副總兵事毛文龍擁衆)¶
　(皮島中嘗至登州索餉大可嚴為之備折以大義而/去及袁崇焕戮文龍諸島人情皆洶洶欲變大可揚)¶
　(兵海上島人無敢渡海者李九成叛圍登州防撫孫/元化命大可率南兵拒戰命副將張燾率遼兵駐城)¶
　(外燾兵半降賊夜舉火導賊自東門入城遂䧟諸/文武皆被執惟大可與守門衞指揮金友勝死之)¶
　楊御蕃(沂州衞人登州總兵肇基子崇禎時李九成/圍萊州命御蕃署總兵官盡將山東兵討賊)¶
　(御蕃遇賊於新城搏戰二日突圍至萊州與巡撫徐/從治合分陴固守及朱大典援至圍解御蕃之功居)¶
　(多加都督同知仍/復總兵官鎮登萊)¶
<pb:KR2k0048_WYG_041-24a>¶
　王道純(字懐鞠陜西蒲城人崇禎時巡按監察御史/李九成圍萊州詐乞待撫道純焚其書斬其)¶
　(使馳疏言賊日以撫愚我一撫而六城陷再撫而登/州亡三撫而黄縣失令四撫而萊州圍乞速發大軍)¶
　(拯此危土又劾本兵熊明遇交通誤國拂時/宰意竟坐道純以溺職免官其後里居死節)¶
　勞永嘉(浙江石門人崇禎時為按察使李九成䧟新/城省下洶洶永嘉急檄州縣繕城郭備器械)¶
　(衆志稍安後轉本布政使擢/防撫忮者謂其年老引疾休)¶
　賀仲軾(字景贍河南獲嘉人崇禎末分守武徳道/精明强幹治績甚多後歸里死闖賊之難)¶
　張秉文(字含之南直桐城人崇禎時為左布/政使十五年濟南城破秉文死之)¶
　宋學朱(字用晦南直長洲人崇禎時廵按監察御史/十五年濟南城破偕厯城知縣韓承宣竝死)¶
<pb:KR2k0048_WYG_041-24b>¶
　(於難祀/雙忠祠)¶
　周之訓(湖廣黄岡人崇禎時為按察副使/十五年濟南城破之訓闔門死難)¶
　　(附/)鄧瑜(都指揮同知/詳濟南府)陳璧(副使兵備道/詳東昌府)于仕亷(副/使)¶
　　(兵備道詳/萊州府)計元勲(分守濟南道/詳濟南府)鄭崇儉(副使兵備/道詳濟南)¶
　　(府/)陸夢龍(分守東兗道/詳曹州府)朱之馮(布政司叅議/道詳青州府)邢國¶
　　璽(僉事兵備道/詳萊州府)王惟新(叅議監軍道/詳兗州府)鄧謙(布政司/㕘議詳)¶
　　(濟南/府)¶
　濟南府¶
<pb:KR2k0048_WYG_041-25a>¶
漢¶
　韓千秋(京兆人武帝時為濟南相奮擊南越/力戰而死因封其子延年為成安侯)¶
　趙　熹(字伯陽南陽宛人光武時為平原太守時平/原多盜賊熹督諸郡討捕僇其渠帥餘黨當)¶
　(坐者數千人熹上言惡惡止其身可一切徙京師近/郡帝從之青州蝗起侵入平原界即死嵗屢有年百)¶
　(姓歌/之)¶
　何　敞(字文髙扶風平陵人和帝時為濟南太傅王/驕倨甚敞輔以道義數以法度諫正之王敬)¶
　(禮焉後遷/汝南太守)¶
　史　弼(字公謙陳留考城人桓帝時為平原相時詔/書下舉鈎黨郡國所奏多連及弼獨無所上)¶
<pb:KR2k0048_WYG_041-25b>¶
　(從事坐傳責之曰青州六郡其五有黨平原何得獨/無弼曰畫界分疆風俗不同他郡自有平原自無胡)¶
　(可相比若欲誣䧟良善死不奉詔從事大怒/還舉奏弼㑹黨禁解得免全活數千餘人)¶
　　(附/)鄭𢎞(平原相詳/兗州府)顔異(濟南亭長/詳人物)¶
(三/國)魏¶
　髙　柔(字文恵陳留圉人明帝時為菅縣長姦吏聞/其至皆引去累官廷尉以子光貴封安國侯)¶
晉¶
　阮　种(字徳猷陳留尉氏人武帝時為平原相為/政簡易帝嘗曰二千石皆若此朕何憂乎)¶
　辛　穆(武帝時為平原相正直不阿當官有守/子馥亦為平原相有學行士民争重之)¶
<pb:KR2k0048_WYG_041-26a>¶
　潘　滿(滎陽中牟人武帝時為/平原内史以學行稱)¶
　劉　遐(字正長廣平易陽人性果毅有勇畧當懐愍/既䧟遐壁屯於河濟之間賊不敢近間道遣)¶
　(使受元帝節度帝嘉之壐書慰勉以為龍驤將軍平/原内史遐妻邵續女驍勇善戰遐曽為石虎所圍妻)¶
　(單騎拔遐出於萬衆之中佐/遐數戰有功號稱無敵女將)¶
　　(附/)邵續(平原太守/詳武定府)¶
北朝¶
　拓䟦平原(宗室河南王曜孫顯祖時齊州刺史忠/果有智畧善於撫綏邊民歸附千餘家)¶
　邢　祐(字宗祐河間人髙祖時平原/太守政清刑簡百姓安之)¶
<pb:KR2k0048_WYG_041-26b>¶
　拓䟦鑒(字紹達平原之子髙祖時齊州刺史能繼父/志凡一切規模條約皆燦然可觀髙祖嘗謂)¶
　(侍臣曰使諸州刺史悉能如/是何憂風俗乎因手詔褒之)¶
　韓麒麟(昌黎平棘人孝文時齊州刺史慈祥愛民寡/於刑罰從事劉普慶説之曰明公仗節方夏)¶
　(不有斬戮何以立威韓曰民不犯法何以/殺為必欲立威當以卿應之普慶慙而退)¶
　薛　聰(字延智汾隂人孝静時齊州刺史政存/寛簡吏民安之卒於官闔郡建祠祀焉)¶
　髙　植(渤海蓚人齊州刺史嘗遇戰功當受封植/辭曰家荷厚恩正當為國討賊何可受賞)¶
　　(附/)鹿生(濟南太守/詳人物)房堅(齊州大中/正詳人物)房士逵(平原太/守詳人)¶
　　(物/)房景伯(東清河太/守詳人物)¶
<pb:KR2k0048_WYG_041-27a>¶
隋¶
　韋　藝(字世文京兆杜陵人仕周為魏郡太守文帝/進封興郡公出為齊州刺史為政清簡士民)¶
　(懐/之)¶
　趙　軌(洛陽人開皇初為齊州别駕在任四年考績/稱最徴入朝父老揮涕送之曰别駕清如水)¶
　(願以杯水餞/軌受而飲之)¶
　劉　𢎞(字仲逺彭城人文帝時為齊州長史有文武/才平陳之役自表請從軍後果以功封獲澤)¶
　(侯賜賚/獨優)¶
　公孫景茂(河間阜城人由髙唐令厯濟北太守曹州/司馬後拜淄州刺史所在皆有恵政文帝)¶
<pb:KR2k0048_WYG_041-27b>¶
　(嘗謂侍臣曰公孫景茂古之良牧也卒/於官諸州吏民赴淄哭奠者日數百人)¶
　王　伽(河間章武人開皇末為齊州叅軍州使送囚/七十餘人至京師行至滎陽謂囚曰汝等雖)¶
　(犯憲法枷鎖亦大苦盡脱之期以某日至京師如致/前却吾當為汝受死舍之而去流人感悦依期而至)¶
　(上聞而異之召見嘉奬更悉召流/人賜宴殿庭而赦之擢伽為雍令)¶
　元　袤(字孝整洛陽人煬帝時拜齊州刺史尋改州/為郡即以袤為齊郡太守為政清簡吏民安)¶
　(之/)¶
　張須陀(𢎞農閿鄉人大業中為齊郡丞值嵗饑欲開/倉賑給官屬云須待詔須陀曰百姓倒懸如)¶
　(待奏報當委溝&KR0676;矣先開倉而後上狀帝知之/不責其後屢勝劇賊以緝捕功進齊郡通守)¶
<pb:KR2k0048_WYG_041-28a>¶
　　(附/)乞伏慧(齊州刺史/詳曹州府)房彦謙(齊州主簿/詳人物)房恭懿(徳/州)¶
　　(司馬詳/人物)¶
唐¶
　權萬紀(太宗時為齊州都督府長史剛直敢言初齊/王祐領齊州都督溺羣小好弋獵帝數以書)¶
　(讓之萬紀謂祐曰上欲王改悔故數教責王誠能飭/躬引咎萬紀請入朝言之上意宜解祐因上書謝罪)¶
　(萬紀見帝言祐且自新帝悦厚賜萬紀而仍戒祐祐/因萬紀見勞而已䝉責以為賣已遂殺萬紀舉兵反)¶
　(平陵人勿從曰/奈何殺權長史)¶
　杜行敏(髙宗時為淄青兵曹叅軍齊王祐謀不軌行/敏勒兵趨平陵圍宫門鑿垣而入祐拒門自)¶
<pb:KR2k0048_WYG_041-28b>¶
　(朝至日中行敏令軍士積薪焚之祐/乃出械送京師擢行敏巴州刺史)¶
　李　傑(本名務光相州滏陽人髙宗時齊州/叅軍治事明敏案無留牘時人賢之)¶
　張知謇(字匪躬幽州方城人嗣聖初為徳州刺史/甚有聲譽知謇前後凡刺十一州徳為最)¶
　韋安石(京兆萬年人中宗時徳州刺史政/尚清嚴而存心忠恕民畏而懐之)¶
　李務光(相州滏陽人中宗時為齊/州叅軍為吏詳敏有治譽)¶
　李　隨(𤣥宗時為濟南太守與單父尉賈賁濮陽人/尚衡共起兵謀討安禄山聞顔真卿守平原)¶
　(遂悉衆/歸之)¶
　杜　祐(字君卿京兆萬年人憲宗時為濟南叅軍為/人平易遜順明習典故勤於吏職而治不刻)¶
<pb:KR2k0048_WYG_041-29a>¶
　(覈議者咸稱/祐治行無缺)¶
　　(附/)曹全晸(淄州刺史/詳總部)劉敬和(鄒平淄川長山/三縣令詳青州)狄光¶
　　嗣(淄州刺史/詳東昌府)李邕(淄州刺史/詳青州府)顔真卿(平原太守/詳人物)¶
五代¶
　朱　珍(徐州豐人梁太祖時淄州刺史威恵素著時/秦宗權屢困梁太祖以兵少憂甚珍募兵於)¶
　(淄青間得萬餘人太祖大悦/遂却宗權時以珍功為第一)¶
　翟進宗(晉天福間為淄州刺史楊光逺以騎兵數百/脅取進宗不屈見殺及光逺平詔求進宗尸)¶
　(淄人争/欲葬之)¶
<pb:KR2k0048_WYG_041-29b>¶
　郭　瓊(平州廬龍人仕漢為沂州刺史嘗單騎諭賊/賊皆解散周世宗聞其賢以為齊州防禦使)¶
　(尊禮儒士存恤孤寡嵗饑出已俸以助/賑民懐其恵咸詣闕頌徳政詔許立碑)¶
　張藏英(范陽人周世宗時徳州刺史嘗上書陳邊務/請於深州李晏口置砦及誘境上亡命者以)¶
　(𨽻軍願為主將得便宜擊討世宗悉納之藏英遂築/城李晏口募得勁兵數千㑹節度使王彦超巡邊為)¶
　(契丹所圍蔵英率新募兵往擊之/契丹遁去圍乃解後改濮州刺史)¶
　　(附/)楊師厚(齊州刺史/詳曹州府)張錫(淄州令詳/武定府)劉遂清(淄川/令詳)¶
　　(人/物)¶
宋¶
<pb:KR2k0048_WYG_041-30a>¶
　尹崇珂(秦州天水人太祖時淄州刺史有善政民/詣闕請立石頌徳太祖命李穆撰文賜之)¶
　梁夢昇(太祖時知徳州亷幹清慎嘗發前刺史郭貴/姦利事貴使都軍頭領史珪言夢昇欺蔑貴)¶
　(奏上太祖怒曰夢昇本清强吏必貴所為多不法爾/且珪安得為貴作間言乃以珪與貴付中書條問而)¶
　(擢夢昇為/左贊善)¶
　韓　琦(字稚圭相州安陽人仁宗時通判淄州留心/民事凡所咨謀預儲經濟後為慶厯賢相)¶
　唐　介(字子方江陵人仁宗時通判徳州轉運使崔/嶧取庫絹配民而浮其值介留牒不下且移)¶
　(安撫使數責之嶧怒馳驛/按詰介不為動事卒不行)¶
　曽　鞏(字子固建昌南豐人仁宗時知齊州曲堤周/氏以貲䧺里中子髙尤横力動權要州縣莫)¶
<pb:KR2k0048_WYG_041-30b>¶
　(敢詰鞏竟寘之法章邱有霸王社剽奪不敢問鞏抑/配三十人離其黨屬民為保伍譏察出入有盜則鳴)¶
　(鼔相援每發輙得之盜有葛友者捕之久一日忽自/首鞏飲食厚賞之假以騎從輦所購金帛夸絢四境)¶
　(盗聞多自首者時濬河調役及齊當給夫二萬縣初/按籍三丁出一鞏刮核隠漏遂至九一省費數倍又)¶
　(弛無名渡錢為橋以濟往來自長清抵/博州以達於魏節省六驛人皆以為便)¶
　張待問(英宗時為長山主簿縣有盧伯逹者與侍中/曹利用聫姻豪横多不法令莫敢問適待問)¶
　(承令乏伯達以訟至庭數其累犯杖之未幾伯逹侄/士倫為本路轉運使人皆勸之引去待問曰盧公賢)¶
　(者肯啣隙公正吏乎士倫按邑果召語之曰/君徤吏也吾叔賴君教訓之今成善士矣)¶
　李　常(南昌南康人神宗時知齊州齊多盜論報無/虚日常每得黠盜輙刺為兵使在麾下因盡)¶
<pb:KR2k0048_WYG_041-31a>¶
　(得其囊括處拔其根/株嵗餘齊盜盡絶)¶
　蘇　轍(字子由眉山人神宗時出為河南推官尋/掌齊州書記沉静簡黙以文學名於時)¶
　王吉甫(字邦憲同州人神宗時知齊州/亷介不囘一於用法而無縁餙)¶
　范純仁(字堯夫吳縣人神宗時知齊州治尚寛厚時/盜竊而督償者繫司理獄常滿純仁曰此何)¶
　(不保出使輸納耶通判曰釋之恐復累官司故往往/待其疾斃於獄以除害爾純仁曰法不至死柰何以)¶
　(情殺之盡呼至庭下訓使自新釋之且寛其限及期/力不能償者復自請就繫純仁曰使女為良民吾何)¶
　(惜代償免之去羣盗感/激愧悔相戒毋得再犯)¶
　游　酢(字定夫建州建陽人以理學知名神宗時以/范純仁薦僉書齊州判官治敦實行言不妄)¶
<pb:KR2k0048_WYG_041-31b>¶
　(發留心致知之學與楊龜山俱為/理學名臣龜山名時為蕭山令)¶
　向崇道(哲宗時知淄州修建學宫廣生徒學/舍肄業其中者月給廩餼士風以振)¶
　趙彦若(哲宗時淄州通判民有犯法當死而其親已/老為其子乞命甚哀彦若矜之曰在律親年)¶
　(九十無侍養者聴讞奏請/上果可其奏竟得減死)¶
　趙不羣(太宗六世孫徽宗時知章邱縣縣當山東河/北之衝不羣增城浚濠為戰守之備當靖康)¶
　(之初金人攻圍兩月/不能下遷濰州通判)¶
　李若水(字清卿洺州曲周人徽宗時為濟南教授課/士規條嚴簡而多寓激厲大觀中試天下學)¶
　(官第一靖康時官至禮/部侍郎隨駕北狩死之)¶
<pb:KR2k0048_WYG_041-32a>¶
　張叔夜(字稽仲開封人重和中知濟南府聞羣盜猝/至叔夜守禦不及取舊赦賊文俾郵卒傳至)¶
　(郡賊聞赦至狐疑不決叔夜知其懈夜率勁卒千人/𢷬其營使逺近鳴鼓疑之賊果奔潰追斬數十里以)¶
　(功進龍圖閣學士又出知青州/靖康從駕至白溝河絶吭而死)¶
　趙叔皎(秦悼王四世孫為徳州兵馬都監靖康之難/被圍凡六戰敵登城猶向上射之金人執之)¶
　(大罵不/屈而死)¶
　　(附/)唐義問(知齊州/詳總部)楊激(知淄州詳/青州府)郭勸(知淄州/詳人物)趙¶
　　挺之(徳州通判/詳人物)晁補之(知齊州/詳人物)¶
金¶
<pb:KR2k0048_WYG_041-32b>¶
　曹望之(字景蕭臨洺人世祖時徳州防禦使練習/錢榖盡心職事有恵政百姓立生祠祀之)¶
　徒單繹(義州人大定中厯泰安淄州二刺史有亷/名尋同知濟南府考最遷棣州防禦使)¶
　王　擴(中山永平人泰和中徳州防禦使被詔賑饑/甚有方略徳棣之人皆感之一日行章邱道)¶
　(中見一偉男子舉止稍異執而訊之果/隣境逸獄大盜衆咸以為神盜不敢犯)¶
　石抺元(字希明㦤州路人宣宗時同知淄州軍州事/劇盜劉竒久為民患方捕訊而赦將至吏請)¶
　(亟迎詔抺元曰吾按賊亦朝廷詔也杖殺之而後宣/讀闔郡稱快貞祐中知濟南府平生寡言笑尚節儉)¶
　(居官有守不謟交權貴人/以此重其品比之泰山石)¶
　梁　昱(宣宗時以兗州觀察判官攝淄州事李全之/亂昱能催科不擾饋餉無乏軍民輯和地方)¶
<pb:KR2k0048_WYG_041-33a>¶
　(寜謐轉運使田琢奏/其功遷同知淄州事)¶
兀¶
　趙　炳(字彦明恵州濼陽人李壇叛據濟南炳請討/之獨將千人當北路截守有所俘獲輙縱遣)¶
　(之曰朝廷但擒首惡脅從概不治也不旬日而濟南/平入為刑部侍郎後妖民煽惑將復為亂仍加炳昭)¶
　(勇大将軍濟南路總管炳至出示逺近自首者免其/株連妖黨立時解散復開倉賑濟而後上聞帝知其)¶
　(忠誠詔/嘉奬之)¶
　趙孟頫(字子昻宋宗室仕元為濟南路總管同知世/祖常重其才思而居官亦清慎有守有元掀)¶
　(兒者役於鹽塲偶逃去其父求得他人屍誣告同役/者獄成孟頫疑其寃留勿決逾月掀兒果自歸乃得)¶
<pb:KR2k0048_WYG_041-33b>¶
　(白郡中稱/其神明)¶
　髙　源(字仲淵晉州人至元間齊河縣尹政/有遺恵去官十餘年民猶立碑頌之)¶
　田　夀(字仲仁燕人至元時為臨邑縣尹蒞政亷明/豪滑歛手先時防兵在縣以牧馬為名占民)¶
　(膏腴産二萬餘畝夀為申請得奉詔檢覈悉/還之民諸凡不便於民者悉去之民大感悦)¶
　康庸(字時中延安人至元間般陽路總管獄多寃/滯庸至悉剖晰之鄰郡饑民來就食自出俸)¶
　(資造粥厰日給五六百人勸令毋往他所逺去則歸/程不便士民好義者亦争相助賑又重修淄州學宫)¶
　(務極宏厰有/碑紀其事)¶
　趙文昌(至元時為長清尹有恵政嘗建三皇廟集厯/代醫書選民間俊秀教而習之以袪民病廣)¶
<pb:KR2k0048_WYG_041-34a>¶
　(恵民藥局以/是民皆感之)¶
　髙伯温(上都人至元間為長清尹勸民樹桑至十七/萬餘株又建義倉儲粟以給流民之歸者境)¶
　(内瀦水没田乃立表相地開/渠洩水民樂其業立石頌之)¶
　杜世昌(四川嘉州人至元間長清縣尹時大軍南伐/所過騷擾世昌出迎撫之秋毫不犯為政公)¶
　(亷明敏長於聴斷旁/邑疑獄多藉其質成)¶
　杜　溥(魏縣人成宗時濟陽縣尹邑自金創設以來/城郭學校皆未嘗備溥曰學校所以養育人)¶
　(材有人材而後有事功乃先/建學廟殿廡之制粗立焉)¶
　李　載(字從善廣川人成宗時臨邑縣尹亷静自/持善決獄無寃濫招撫流移歸業者甚衆)¶
<pb:KR2k0048_WYG_041-34b>¶
　李惟肅(成宗時為章邱縣尹亷明剛斷重教化而緩/刑罰嘗於繡江之岸築一亭以時遊憩顔其)¶
　(亭曰飲江去後/民即亭上立碑)¶
　尚才英(字世傑成安人成宗時/章丘縣尹亷直有政聲)¶
　完顔從善(䝉古人武宗時鄒平縣/尹長於折獄民稱無寃)¶
　李儀伯(沭陽人至順間章邱縣尹/政為諸縣最擢行臺御史)¶
　劉仁智(上都人順帝時為長山縣尹/治尚寛簡時稱為劉仁主)¶
　杜　翺(上都人至順間為長山縣尹持守公亷/百姓歌曰前有劉仁主後有杜至公)¶
　趙　杞(真定南宫人順帝時尹禹城縣時河決金堤/調夫甚急杞以時當冬令百姓苦寒又嵗饑)¶
<pb:KR2k0048_WYG_041-35a>¶
　(民窮請免其/役得報可)¶
明¶
　崔　亮(洪武初知濟南府修葺城垣建設倉署/撫綏得宜士民悦服超拜禮部尚書)¶
　陳　修(字伯昻江西上饒人洪武初知濟南府時兵/燹之餘民物凋敝修招集流亡令其復業嘗)¶
　(上墾田之策太祖嘉納之時按察司署燬於火修即/以府署為按察司署而葺舊開元寺為府署不傷財)¶
　(不擾民明初推濟郡/賢守必曰崔陳云)¶
　徐　安(洪武間知濟南府精於吏冶表帥有方凡錢/穀簿書留難淹滯之弊剔釐殆盡人皆敬畏)¶
　(之以憂去吏民詣闕/奏留至景泰初致仕)¶
<pb:KR2k0048_WYG_041-35b>¶
　張　椿(南直寜陵人洪武間知鄒平縣創立廟學/修建公署興舉廢墜政尚寛平民懐其恵)¶
　鄭　敏(河南人洪武間知齊東縣恤民勤/政賦役均平以亷幹陞北平知府)¶
　賴原俗(浙江處州人洪武間為章邱縣丞清操自勵/愛民如子凡公事至鄉鄙必量地逺近裹糧)¶
　(以從雖芻薪亦無所/擾後遷户部員外郎)¶
　何　源(南直吳江人洪武間以博士弟子試為徳州/牧時青兗間蝗大起獨不入徳州之境嵗饑)¶
　(能多方賑救以/功遷梧州守)¶
　王　省(字子職江西吉水人建文時為濟陽縣教諭/靖難兵攻破濟南省坐明倫堂集諸生告之)¶
　(曰此堂曰明倫今日之倫安在痛哭觸柱而死其女/静在籍未字聞燕兵起曰吾父必死於難乃携幼弟)¶
<pb:KR2k0048_WYG_041-36a>¶
　(來濟陽求遺/骸歸𦵏之)¶
　薛　慎(南直淮安人永樂時知長清縣有恵政以親/䘮去洪熙元年長清民知慎服闋詣闕乞慎)¶
　(再任吏部尚書蹇義言長清已别除令更易不便/帝曰置令以為民也但得民心屢易何害竟復任)¶
　方　㫤(字仲年浙江淳安人永樂時授平原縣為治/簡易愛民嘗為賊所執民相率入賊中曰柰)¶
　(何執吾父母泣下沾衣賊憐/而還之秩滿陞凔州同知去)¶
　周　密(南直寳應人宣徳時知平原縣鋤姦惡植/善良除弊政興禮教修城濬湟民忘其勞)¶
　黄　禮(山西陽曲人正統時為新城縣丞清亷愛民/縣有民田為水冲沙壓厯年額賦猶在禮奏)¶
　(請除之民感其/恵指為黄公坵)¶
<pb:KR2k0048_WYG_041-36b>¶
　侯　宣(河南封丘人天順間知厯城縣敏於從政凡/賑荒弭盜無不惬上意而逹下情而奏免俵)¶
　(馬一事猶為人所不敢行/之事民感其徳立祠祀之)¶
　李　儒(陜西涇陽人天順間知鄒平縣/亷正公平勤於撫字以内艱去)¶
　姚　顯(陜西咸寜人天順間知齊東縣聴斷不施鞭/扑反覆勸諭必使兩造自相悦服而後燬其)¶
　(詞曰無留後日形迹/也秩滿陞太僕寺丞)¶
　李　泰(湖廣郴州人天順時知禹城縣連年饑/饉泰每嵗請蠲不避忌諱民賴以生)¶
　劉　文(四川巴縣人天順時知臨邑縣公亷仁恕/政教兼舉調繁淄川民思念之立祠於學)¶
　白行順(陜西清澗人成化間知濟南府招撫流移勸/闢荒土每行縣輙賑䘏㷀獨就見孝行之士)¶
<pb:KR2k0048_WYG_041-37a>¶
　(尋陞山西㕘政/士民遮道留之)¶
　王　璟(山西陽曲人成化間同知濟南府有亷幹名/巡撫牟俸薦知府事賢聲日起超擢河南布)¶
　(政/使)¶
　衞　英(山西洪洞人成化間為濟南府同知志行髙/潔蒞政嚴明陞開封知府去郡之日行李半)¶
　(肩童僕數人而已郡人嘗/肖其像於趵宊泉以祀之)¶
　韓　熙(南直蘓州人成化間為徳州同知州當水陸/要衝應酬靡暇上官知其亷幹委調無虚日)¶
　(熙皆措置咸宜事/克有濟時稱其能)¶
　張　慶(河南鈞州人成化間知章丘縣持身公正人/不敢干以私至於摘伏懲奸超寃釋枉物無)¶
<pb:KR2k0048_WYG_041-37b>¶
　(遁情而人不犯法/闔邑稱神君焉)¶
　劉　謐(河南羅山人成化間知鄒平縣政尚平易/時有蝗食稼狼噬人謐禱於神其患皆息)¶
　李　興(河南嵩縣人成化間知鄒平縣蒞政/嚴明持身亷静考績為州縣官第一)¶
　杜　忠(山西河隂人成化間知新城縣課/農桑興學校輯强暴民賴以安)¶
　梁　驥(成化時知禹城縣能/均徭減羨節用愛民)¶
　俞　諌(浙江桐廬人𢎞治時知長清縣嘗憫流民失/業境内凡有河壖地令其耕種官給牛籽而)¶
　(嵗收其租儲倉出息/㓙年即以是還賑之)¶
　李　恕(陜西富平人𢎞治間知徳平縣年饑私出積/榖平糶以緩市價司府素知其賢亟檄鄰境)¶
<pb:KR2k0048_WYG_041-38a>¶
　(之豐收者移價買補以足其額因/舟車運費不支民争襁負而屬之)¶
　余　翺(南直定逺人正徳間知厯城縣不受請託/不畏强禦上官稱其能行取監察御史)¶
　楊　武(字岐山陜西華州人正徳中知淄川縣邑淄/水悍決素為民患武隄防疏導曲盡機宜沾)¶
　(溉民田數千餘/頃民甚賴之)¶
　龔　諒(嘉靖初知徳平縣直𨽻寜津盜起掠徳平諒/率吏民禦之力屈遇害事聞詔贈濟南府通)¶
　(判官其/一子)¶
　計元勲(浙江嘉興人萬厯末分守濟南道摶擊强豪/嘗拂中官魏忠賢意被逮赴京民追隨至京)¶
　(師幾數百人後/璫敗旋復官)¶
<pb:KR2k0048_WYG_041-38b>¶
　鄭崇儉(字大章山西平陽人萬厯末濟南/兵備道守正不阿僚屬咸倚賴之)¶
　董復亨(北直元城人萬厯間知章邱縣博/學有文譽聞張居正柄國遂致仕)¶
　馬斯臧(河南祥符人萬厯間知長山縣/清慎明敏為州邑名宦第一)¶
　趙文炳(北直任縣人萬厯間知新城縣日食蔬食客/非文㑹不設魚菜祭胙則脯腊而藏之以供)¶
　(往來行李憲司皆重其亷/嘗分恵腥庖文炳辭不受)¶
　秘自謙(北直晉州人萬厯間自知莘縣調任濟陽/所厯皆有善政逾百年人猶立石頌之)¶
　南拱極(山西安邑人萬厯時知陵縣適大旱妖民程/章聚饑民千餘人將約期為亂拱極集民兵)¶
　(夜捕獲之亟斃於法捜得妖書及名籍對衆焚/之絶不一覽反側者乃自安事平得澍雨有秋)¶
<pb:KR2k0048_WYG_041-39a>¶
　王　霖(河南祥符人萬厯間知徳平縣抵任即計擒/巨盗又超雪已讞之寃獄全活數十人百姓)¶
　(感/之)¶
　蔡懋徳(南直崑山人崇禎時分守濟南道時㑹城殘/破兩司三道皆缺人懋徳兼攝五篆出撫流)¶
　(移入總錢穀晝則兵巡夜則讞獄如/是者嵗餘口不言勞尋陞本按察使)¶
　鄧　謙(湖廣孝感人崇禎時濟南兵備道十五年濟/南城破謙與季父有徴母莫氏并宗族賓從)¶
　(死難四十餘人/詔贈光禄寺卿)¶
　茍好善(陜西醴泉人崇禎時濟南知府十五年城破/好善及二子皆自經死時同知陳虞卿通判)¶
　(熊列獻亦同時死難虞卿/南直人列獻湖廣孝感人)¶
<pb:KR2k0048_WYG_041-39b>¶
　韓承宣(崇禎時知厯城縣城破承宣/與妻妾皆死之今祀雙忠祠)¶
　朱迥添(山西潞安宗學貢生崇禎時/知鄒平縣城破迥添死之)¶
　秦三輔(陜西三原人崇禎時知新城縣李九成叛/掠新城三輔與訓導王協中並罵賊而死)¶
　張日新(浙江建徳人崇禎時為齊東縣教諭十五年/城破日新與妻方氏子光裔俱自縊於明倫)¶
　(堂/)¶
　宋希堯(崇禎時知臨邑縣十/五年城破希堯死之)¶
　　(附/)趙璜(濟南知府/詳總部)朱大典(章邱令/詳總部)¶
　兗州府¶
<pb:KR2k0048_WYG_041-40a>¶
漢¶
　田　叔(趙國陘城人景帝時為魯相官民有以王取/其財物自言者叔取其渠帥笞之王聞之大)¶
　(慙發中府錢以償之王好獵相常從入苑中王趣相/就館休相暴坐苑中終不休王以故不大出遊及卒)¶
　(魯人以百金餉其少子仁仁不受曰吾/義不敢以此傷先人名魯人皆賢之)¶
　蔣　詡(京兆杜陵人哀帝時為兗州刺史以亷直稱/居攝初以病辭免民懐其徳於其所疏之泉)¶
　(名曰蔣詡泉/以志不諼云)¶
　鮑　永(上黨屯留人光武時為魯郡太守擊討董憲/大破之憲禆將彭豐猶懐觀望未即下闕里)¶
　(荆棘忽無故自除永謂丞及魯令曰方今危急而闕/里荆棘自開豈夫子欲令太守行禮以徳化無道耶)¶
<pb:KR2k0048_WYG_041-40b>¶
　(乃修鄉射之禮請豐㑹觀禮畢豐果/頓首謝請歸附帝嘉其畧封闗内侯)¶
　王　梁(漁陽安陽人從光武至桃城破龎萌等即拜/梁為山陽太守梁鎮撫新附期月而山陽大)¶
　(治遂徴為河南尹去/郡之日民遮道留之)¶
　李　恂(字叔英安定臨涇人光武時為兗州刺史/常席羊皮服布被以清約率下民服其化)¶
　王　堂(字敬伯廣郪人光武初為穀城長有/能名遷拜魯相政治簡一終年無訟)¶
　鍾離意(字子阿會稽山隂人光武時為瑕邱令吏有/檀建者侵盜事覺意屏人問狀不忍加刑遣)¶
　(令長休建父聞之置酒謂建曰有道之君以義行誅/子命也令飲藥自盡又遷堂邑令縣人防廣為父報)¶
　(仇自繫獄意宻以狀聞乃得減死明帝徴為尚書後/出為魯相到官出私錢萬叄千修孔子車身入廟拂)¶
<pb:KR2k0048_WYG_041-41a>¶
　(几席劍履為相/五年魯國大冶)¶
　周　榮(字平孫廬江舒人章帝時為山陽/太守為政寛平郡縣皆見稱紀)¶
　鄭　𢎞(字巨君㑹稽山隂人章帝時為騶令勤行徳/化道不拾遺當春大旱騶獨致雨豐收蝗起)¶
　(過騶界不集建初中為尚書令前後所陳皆有/裨益出為平原相治行更益於騶徴拜侍中)¶
　秦　彭(字伯平茂陵人章帝時為山陽太守以禮訓/人不任刑罰崇儒雅重庠序有遵奉教化者)¶
　(即擢為鄉三老常以八月致酒肉以勸勉之吏有過/咎罷遣不加斥辱百姓懐之莫有欺犯又興起稻田)¶
　(數十頃民知灌溉之利/在任六年轉潁川太守)¶
　周　盤(字堅伯汝南人和帝時除/任城令有恵政民皆感之)¶
<pb:KR2k0048_WYG_041-41b>¶
　汝　郁(字叔異陳人和帝時為魯相以徳/化民民皆稱之流人歸者九千户)¶
　楊　秉(字叔節𢎞農華隂人順帝時為豫荆徐兗四/州刺史遷任城相秉計日受俸餘禄不入私)¶
　(門人皆/服其清)¶
　翟　超(桓帝時為山陽太守常没入中常侍侯覽財/産詔逮問有司承旨奏超當坐髠鉗輸作左)¶
　(校陳蕃上疏言超奉公不撓疾惡如仇而覽之/縱横没財已幸疏上不納黨錮超為八及之一)¶
　第五種(字興先京兆長陵人桓帝時以髙宻相遷兗/州刺史時中常侍單超兄子匡為濟隂太守)¶
　(負勢貪放恣行不法種遣從事衞羽收匡賓客/親吏四十餘人發其賍五六十萬并以劾匡)¶
　刁　韙(字子榮彭城人桓靈時為魯東海二相性亢/厲有明畧所在稱神嘗以法度自整家人莫)¶
<pb:KR2k0048_WYG_041-42a>¶
　(見其惰/容焉)¶
　劉　祐(字伯祖中山安國人桓帝時除任/城令政治嚴明兗州稱為尤異)¶
　朱　雋(字仲偉㑹稽上虞人桓帝時除蘭陵令/政有異能為東海相所表遷交趾刺史)¶
　張　遷(陳留已吾人靈帝時為榖城長重民事矜獄/囚存恤髙年路不拾遺黄巾起縣賴保全民)¶
　(為之/立碑)¶
　袁　遺(字伯業汝陽人獻帝時為山陽太守與從/兄紹同起兵討董卓河間張超嘗表薦之)¶
　　(附/)橋瑁(兗州刺史/詳曹州府)劉岱(兖州刺史/詳人物)¶
(三/國)魏¶
<pb:KR2k0048_WYG_041-42b>¶
　王　昶(字文舒太原人黄初中遷兗州刺史昶雖在/外心存朝廷乃著治論畧依古制而合於時)¶
　(論者為書二/十一篇奏之)¶
　州　泰(文帝時兖州刺史諸葛誕叛降吳吳遣文欽/應之又令朱异率三萬人以助文欽泰拒异)¶
　(於陽淵連戰破之/焚其輜重而還)¶
　胡　烈(文帝時山陽太守州泰既破吳軍吳朱异/敗歸烈以竒兵五千襲吳輜重盡焚之)¶
　鄭　渾(字文公開封人黄初末從沛郡遷山陽太守/以郡界地勢窪下宜灌溉終得魚稻經久之)¶
　(利遂躬率吏民規畫經理一冬月皆成比年大收嵗/増租入倍常蓋其治沛亦如此民用饒足治稱尤異)¶
　(渾清素在公連典二郡妻子/不免饑寒而渾淡泊自若)¶
<pb:KR2k0048_WYG_041-43a>¶
　司馬朗(字伯達河内温人文帝時為兖州刺史治/務寛厚不施鞭扑而民不犯法時稱其賢)¶
　裴　潛(字文行河東聞喜人文帝時為兖州刺史潛/素清潔每之官不將妻子妻子貧乏織藜芘)¶
　(以自/供)¶
　温　恢(字曼基太原祁人文帝時由廩丘長厯魯/相遷兗州刺史所在有治績帝每嘉勞之)¶
晉¶
　江　統(字應元陳留圉人恵帝時為兗州别駕舉髙/平郄鑒為賢良陳留阮修為直言濟北程收)¶
　(為方正時以統為知/人後鑒等皆為名臣)¶
　荀　羡(字令則潁州臨潁人穆帝時除北中郎将監/青徐兖州諸軍事領兖州刺史時慕容儁遣)¶
<pb:KR2k0048_WYG_041-43b>¶
　(其將王騰攻琅邪鄄城等處羡討平之慕容蘭以數/萬衆屯汴將窺兗羡自洸水引汶通渠至於東阿征)¶
　(之遂斬蘭帝將/封之固辭不受)¶
　謝　𤣥(字㓜度陽夏人孝武時謝安經畧舊都舉其/兄子𤣥為建武將軍兖州刺史任以伐秦之)¶
　(事秦符堅使張崇據兖州𤣥擊之於鄄城走之/進伐青州符朗出降兗青司豫悉平皆𤣥之功)¶
北魏¶
　長孫肥(代郡人太祖時為兗州刺史/得吏民心威恵著於淮泗)¶
　羅伊利(代郡人顯祖時兗州刺史善於拊/循數年間邊民歸者五千餘户)¶
　游明根(字志逺廣平任人顯祖時初為東青州刺史/尋移兗州兼督軍事為政清平新民樂附)¶
<pb:KR2k0048_WYG_041-44a>¶
　李　崇(字繼長頓邱人髙祖時兗州刺史兖素多盜/崇令村置一樓樓置一鼔盜發鳴鼔以次相)¶
　(聞&KR0126;頃之間可通百里於要路伏人擒/之盗不得逸諸州置樓懸鼓自崇始也)¶
　髙　祐(字子集渤海人髙祖時兗州刺史令縣立講/學黨立教學村立小學一家置一臼五家共)¶
　(一井不聴婦人寄春取水設禁賊之/方令五五相保冦盗止息教化大行)¶
　張　應(延興中為魯郡太守履行貞潔妻子樵汲/以自供髙祖嘉其亷遷京兆守所在稱職)¶
　段　榮(字子茂姑臧人天平四年為濟州刺/史山東大都督温和仁恕吏民懐之)¶
　髙季式(字子通渤海蓨人天平中為濟州刺史時劉/盤陀史明曜等為患齊兖青徐四州季式悉)¶
　(討平之逺近清/晏民歌其徳)¶
<pb:KR2k0048_WYG_041-44b>¶
　汲　固(東郡梁城人孝静時為兖州從事刺史李式/坐事被收吏民送至河上時式子憲生始滿)¶
　(月固抱蔵之易以已子後髙/祐為刺史嘉固節以為主簿)¶
　張華原(字國滿趙郡平棘人髙祖時為兗州刺史廣/布耳目示以威禁盜賊及亡命歸欵者皆撫)¶
　(以恩信於是人懐盜息初有囚千餘人皆隨事決遣/至嵗暮唯有重罪數人華原期日遣歸囚皆依期至)¶
　(獄州境先有猛獸為暴甑山中忽有六駁食/之咸以為徳化所致卒於官人為樹碑立祠)¶
　鄭述祖(字恭文滎陽開封人北齊文宣時繼其父道/昭為兗州刺史有人入市盜布盜之父執其)¶
　(子以自首述祖特原之自是境内無盜人歌之/曰大鄭公小鄭公相去五十載風教有相同)¶
　髙徳範(渤海人文宣時為/任城太守有恵政)¶
<pb:KR2k0048_WYG_041-45a>¶
　　(附/)李䖍(兗州刺史/詳東昌府)鄭道昭(兖州刺史/詳萊州府)殷孝祖(兗州/刺史)¶
　　(詳曹/州府)¶
隋¶
　薛　胄(字紹元河東汾隂人文帝初為兗州刺史至/則有獄囚數百旬日盡為剖斷囹圄空虚州)¶
　(城東沂泗二水合而南流汎濫大澤中胄積石堰之/決令西注陂澤盡為良田又通轉運民甚賴之號為)¶
　(薛公豐/兗渠)¶
　蘇　威(字無畏武功人煬帝時為魯郡/太守治身清儉以亷慎見稱)¶
　陳孝意(河東人大業初為魯郡司法書佐郡内號為/亷平太守蘇威常欲殺一囚孝意固諌不聴)¶
<pb:KR2k0048_WYG_041-45b>¶
　(乃解衣請先受死良/久威意解謝而遣之)¶
唐¶
　宋　璟(邢州南和人中宗時檢校貝州刺史為政清/毅吏民無敢犯者後景雲初又以言事出為)¶
　(兖州刺史政愈和/平不以貶秩自損)¶
　裴耀卿(字渙之絳州人𤣥宗時為濟州刺史㑹帝東/巡耀卿置三梁十驛科斂均省封禪還帝謂)¶
　(張説曰朕有事岱宗濟州刺史裴耀卿上書數百言/至曰人或重擾即不足以告成朕常置書座右以自)¶
　(戒此其愛人也俄徙宣州前此大水濟州河防壊耀/卿方躬護作役未訖有詔徙官耀卿慮功無成勿宣)¶
　(詔但巡撫飭厲愈/亟堤成發詔而去)¶
<pb:KR2k0048_WYG_041-46a>¶
　韋元珪(開元初為兗州刺史時河南大水詔劉知柔/馳驛察民疾苦及吏善惡惟元珪有治状知)¶
　(系表/薦之)¶
　賀知章(越州永興人開元初為任城令性曠逸為政/持大體不拘苛細厯集賢學士告歸鑑湖自)¶
　(稱四明/狂客)¶
　周待選(盧龍人𤣥宗時為魯城令/率縣人拒安禄山死之)¶
　張　孚(𤣥宗時為魯郡司兵叅軍安禄山使李廷偉/徇山東孚召州内豪傑張玠段絳等謀誅廷)¶
　(偉玠等從之事/開帝嘉賞其功)¶
　劉光期(𤣥宗時為夀張令以徳/化致瑞應民立石頌之)¶
<pb:KR2k0048_WYG_041-46b>¶
　賈直言(徳宗時兗鄆節度使李師道逆命直言時為/幕府叅佐乃畫縳載檻車圖提刀負棺入諌)¶
　(師道怒囚之及劉悟入鄆/乃釋其禁辟置義成府)¶
　庾　賁(代宗時為寜陽令亷平寛恕不事煩/歴三載人皆頌之李陽氷為之撰碑)¶
　陸　亘(字景山蘇州吳人憲宗時兗州刺史文明嚴/重以善政稱常陳節度使分兵屯屬邑州刺)¶
　(史不能制故多不靖帝嘉/納之因詔屯兵得𨽻刺史)¶
　邢審容(穆宗時攝中都令愽學能文政/亦寛裕常脩孔子廟時人賢之)¶
　　(附/)郭昈(兗鄆節度判/官詳人物)¶
宋¶
<pb:KR2k0048_WYG_041-47a>¶
　楊　瓊(汾州西河人真宗時知兗州有能名時有州/卒自言能飛行空中人頗惑之瓊曰此妖術)¶
　(也不治將為患乃/折其足奏請戮之)¶
　王　臻(字及之潁州汝隂人眞宗時知兖州/剛嚴果斷善於決事逺近著有賢聲)¶
　張　傅(字巖卿譙人真宗時知兖州强幹精敏察/覈簿書鉤摘奸隠案無留牘吏不敢欺)¶
　崔　立(字本之開封鄢陵人真宗時厯知兗棣二州/兗嵗值大饑立親募富人出榖賑濟人皆樂)¶
　(輸施至十餘萬石全/活饑民至數十萬人)¶
　張禹珪(字天錫河朔人真宗時知兗州勤於政治瑞/麥兩岐囹圄空虚宰相王旦使兖州還言其)¶
　(治狀帝優/詔褒美之)¶
<pb:KR2k0048_WYG_041-47b>¶
　石延年(字曼卿宋州人真宗時知金郷縣曰/此亦可以為政也在縣大有治聲)¶
　姚　鉉(字寳之廬州合肥人眞宗時知濟州時河決/鄆州東南注鉅野詔徙州於汶陽鄉之髙原)¶
　(委鉉以營度工畢/進京東轉運使)¶
　陳泰來(字仲華河南緱氏人仁宗時知兖州有治績/泰來喜論刑名以為有司議法當據文直斷)¶
　(不可意求曲當法求曲當法/所以不平也時人服其髙論)¶
　杜　衍(字世昌越州山隂人仁宗時知兖州時屬邑/吏有累重而素貧者衍以公租及公帑均給)¶
　(之量其繁簡調其輕重咸/使自足無敢有侵漁者)¶
　蘇　寀(磁州滏陽人仁宗時調兖州觀察判官民有/母改嫁而死既葬盜其柩歸袝者法當死宷)¶
<pb:KR2k0048_WYG_041-48a>¶
　(曰子盜母棺袝父於禮不當於情可原事豈與/發冡取財者等請輕之後以御史臺出知單州)¶
　劉　顔(字子望彭城人仁宗時為任城主簿嵗饑發/大姓所屯匿積粟官為平糶而仍給其值民)¶
　(賴以濟李迪/辟為從事)¶
　謝文瓘(字聖藻河南陳州人神宗時以集英殿脩撰/出知濟州上疏言臣下推行新法榜笞禁錮)¶
　(民受其虐大臣以為訕何也神宗曰彼謂奉法者非/其人爾何訕也文瓘曰然則臣未嘗奉法得免於訕)¶
　(之罪矣/上黙然)¶
　周中師(南陽宛人哲宗時知汶上縣為政寛猛適宜/鋤奸惡撫良善百姓安之嘗建聖澤書院以)¶
　(教育生徒置思/聖堂以自朂云)¶
<pb:KR2k0048_WYG_041-48b>¶
　徐處仁(應天榖熟人徽宗時知金鄉縣以薦召見帝/問京東嵗事以旱蝗對又問有盗乎對曰有)¶
　(上謂其不欺除宗正丞後知/青州又知東平府皆有能譽)¶
　韓世忠(字良臣延安人欽宗時李復侵擾山東世忠/破降之詔授單州團練使康王如濟州世忠)¶
　(領所部勸進金兵逼城世忠力戰敵少却翌日金人/復至衆至數萬世忠僅千人單騎直入斬其將金兵)¶
　(遂退康王即位/授光州觀察使)¶
　楊存中(本名沂中字正甫紹興間賜名存中代州崞/縣人初任忠翊使康王駐濟州時李昱據任)¶
　(城久不下存中以單騎殺賊數百王乘髙望之見其/介胄盡赤意被重傷召視之皆賊血所汚壯之飲以)¶
　(酒請復往戰王止之存中曰賊已胆碎可擒/矣大破之復任城康王即位授宻州觀察使)¶
<pb:KR2k0048_WYG_041-49a>¶
　　(附/)王詔(知兖州詳/東昌府)田京(通判兖州/詳總部)蔡齊(通判兗州/詳人物)¶
　　徐起(知兖州/詳人物)龔鼎臣(知兖州/詳人物)¶
金¶
　王　珩(世宗時為寜陽令勤於聴斷凡民間詞訟皆/令兩造証佐糾集而來至則片言折之凡訟)¶
　(而不至者輙坐以是/民間不敢妄興一詞)¶
　胡　肇(營州人章宗時為嘉祥尹興學校禁侵漁/獄無留訟吏不敢欺有蝗不入境之異)¶
　　(附/)梁　昱(兗州觀察判/官詳濟南府)孫徳淵(知滕州詳/東昌府)¶
元¶
<pb:KR2k0048_WYG_041-49b>¶
　張　&KR1220;(字達善四川導江人世祖時大臣薦其得程/朱正學特命為孔顔孟三氏教授鄒魯之士)¶
　(佩服其教久而不忘逺近/來學者每嵗常數百人)¶
　李　恩(世祖時為嘉祥尉遷主簿及尹行/政公平治聲逺播朝廷屢勅奬之)¶
　封從植(保定容城人世祖時為嘉祥尹兼管諸軍奥/魯勸農事勤於其職事無淹滯百姓頌之)¶
　李　謙(保定東鹿人世祖時為陽榖尹斷獄明允民/有以罪被收而𨽻殺之誣以自刺謙驗其無)¶
　(血疑之乃取二雞殺其一流血其一撲殺而復刺之/無血𨽻乃伏時有嘉禾一莖數穂人謂其徳政所感)¶
　韓仲暉(世祖時為夀張尹時糧運從陸抵利津入海/中都路多泥濘仲暉奏開㑹通河公私便之)¶
　汪澤民(字叔志徽州婺源人成宗時知兗州建議孔/子後宜封為公尊其品秩以示褒崇之意廷)¶
<pb:KR2k0048_WYG_041-50a>¶
　(議從之乃封/世襲衍聖公)¶
　宋　彰(字顯之景州蓨縣人成宗時為鄒縣尹勸農/興學勤於撫字先是鬻鹽計口取直民以為)¶
　(苦彰請蠲之民/咸立石頌徳)¶
　蓋　苗(字耘夫大名元城人仁宗時為濟寜路軍州/判官嵗饑郡守遣苗詣户部請賑户部難之)¶
　(苗伏中書堂下出糠餅以示曰濟寜民率食此况不/得此食者尤多因泣下時宰悟奏請計口支糧三月)¶
　(州有官粟五百石出以借民期秋熟還官比秋又不/登部使者責償甚亟知州恐苗曰官粟實苗所借今)¶
　(民饑不能償苗請代還使者感其義奏緩其期單州/税粮舊輸館陶倉距單五百里民常苦其勞是秋館)¶
　(陶大熟苗令民先期糴粟倉下十月初倉契已至/省民什之四五陞御史臺掾厯山東亷訪司經厯)¶
<pb:KR2k0048_WYG_041-50b>¶
　梁　宜(仁宗時知嶧州以勤民政肅官規/崇敎本三事自勵時人多傳誦之)¶
　趙克讓(泰定時為汶上尹崇教化抑兼并恵窮獨/緝姦宄地方寜謐獄訟不興稱良有司焉)¶
　多羅岱(泰定時魚臺縣達嚕噶齊兼管諸軍鄂囉勸/農事加意學校自置學田以瞻諸生膏火魚)¶
　(臺有學田自此始隣近/州邑亦多踵而效之)¶
　楊循禮(彰徳人泰定時為城武主簿綽有政聲復主/金鄉簿時黄河泛溢當事者議挑故道計用)¶
　(工肆拾萬循禮建言嘉祥境内有壩堰可開則其水/東注足以殺其下流更塞其上決之口患可漸消從)¶
　(之役得免/水亦無害)¶
　董摶霄(磁州人順帝時為濟寧路總管理寃獄革弊/政才譽甚著後毛貴陷益都般陽等路濟南)¶
<pb:KR2k0048_WYG_041-51a>¶
　(告急摶霄提兵援濟南賊衆自南山來摶霄按兵城/中竝伏兵磵次先以少挑戰賊衆悉至遂合圍以擊)¶
　(大破之般陽賊聞之復悉衆夜襲濟南攻南門摶霄/堅閉不出黎明視賊倦乃開東門繞出賊後南門兵)¶
　(合擊之賊衆悉潰殱/焉自是賊遂就衰)¶
　　(附/)郭倪(知滕州詳/東昌府)石天禄(知兗單濟三/州詳人物)李綗(知濟/寧州)¶
　　(詳人/物)杜閏(汶上尹/詳人物)司居敬(鄒尹詳/人物)¶
明¶
　方克勤(字去矜浙江寜海人洪武初為濟寜知府開/墾荒田定起科之期吏不得為奸立社學葺)¶
　(孔子廟以興教化又以盛夏溽暑罷築城之役時永/嘉侯亮祖率舟師赴北平水涸役夫五千日夜濬河)¶
<pb:KR2k0048_WYG_041-51b>¶
　(克勤泣禱於天忽大雨水深三尺舟行得通民益頌/以為神子孝聞孝孺皆以文行著譽而孝孺為建文)¶
　(時忠臣/第一)¶
　盧　熊(字公武南直崑山人洪武初為兗州知州時/值魯籓初建改州為府又濬城内外河工役)¶
　(煩興熊殫心規畫/事集而民不擾)¶
　鄭　剛(洪武間知兗州府亷明/正直人不敢干以私)¶
　蕭　寛(洪武時知兖州府寛厚和/平吏不忍欺民安其政)¶
　黄　采(字宗索和州人洪武中以監察御史出知兖/州府和平寛厚秩滿民詣闕留之復任九年)¶
　狄　崇(南直鳯陽人洪武時為濟寜左衞指/揮使築城濬池創設公署政績最多)¶
<pb:KR2k0048_WYG_041-52a>¶
　薛原義(應天人洪武間知滕縣持身勤儉/吏服民懐廟學公署多所創建)¶
　俞士吉(字用貞浙江象山人洪武時為兗州府學訓/導教士子嚴而有體建文即位上言時政得)¶
　(失十餘事上嘉納之超遷監/察御史後出為山東左叅議)¶
　管　貞(字源清洪武時知陽榖/縣土賊䧟城貞死之)¶
　史誠祖(山西解州人洪武末知汶上縣永樂時擢濟/寜知州仍視汶上事成祖過汶上欲徙其民)¶
　(數百家於膠州誠祖奏免之屢當遷職輙為民/奏留閲二十九年竟卒於官葬城南建祠祀之)¶
　潘時正(浙江仙居人永樂時為濟寜州同知存心公/恕長於撫綏建言開㑹通河自濟寜直扺臨)¶
　(清及漕渠成以叔正首/建議賜衣及鈔奨其功)¶
<pb:KR2k0048_WYG_041-52b>¶
　朱　珤(福建龍溪人永樂時知鄒縣公平亷慎/賦役均平秩滿民奏留再任竟卒於官)¶
　宫　志(河南安陽人永樂時知魚臺縣亷慎有/為勤於撫字秩滿民奏留復任卒於官)¶
　李　瑛(北直遷安人永樂時知陽榖縣律已亷能有/恵愛民甚徳之後陞户部員外郎民為立去)¶
　(思碑/於署)¶
　鄭　文(内黄人永樂時知嘉祥縣勸農興學倉廩充/實囹圄空虚秩滿民詣闕留之復任九年)¶
　房　嵒(北直𨽻人宣徳時知鄒縣政清訟簡吏民/安之秩滿民奏留復任又十餘年卒於官)¶
　顧　俊(南直蘇州人宣徳時為滕縣丞亷直不畏/權勢陞臨清知州去行李蕭然時人賢之)¶
　王　黼(河南河内人正紇時知嶧縣亷明仁恵招撫/流移復業者萬餘口教民樹藝多獲豐稔秩)¶
<pb:KR2k0048_WYG_041-53a>¶
　(滿民奏留復任九年/去任時年已八十)¶
　韓　寧(南直鹽山人正統時知泗水縣/公亷有為百廢興舉民樂其業)¶
　王　英(山西太原人天順時知滕/縣蒞政寛厚大得民心)¶
　髙　魁(河南新鄭人天順時知金郷縣政/教兼舉威恵並行吏民畏而愛之)¶
　龍　俊(江西萬載人天順時知金/鄉縣亷明仁恕吏不敢欺)¶
　翟　弁(陜西涇陽人天順時知寧陽縣/禮賢重士剔除姦蠧人服其能)¶
　張　慶(河南鈞州人天順時知嘉祥縣重農桑敦禮/教抑奸頑撫貧弱流民復業者三百餘户)¶
　濮陽瑾(字良玉廣徳州人天順時以嵗貢廷試第一/授寜陽縣丞值嵗饑賑濟有方逺近賴以全)¶
<pb:KR2k0048_WYG_041-53b>¶
　(活當事者欲薦之以親老懇乞/歸養百姓留之遮道數十里)¶
　葛　興(字應禎績溪人成化時判濟寜州蒞官三載/恵民潔已魯王大書徳政二字遣官賫以旌)¶
　(之/)¶
　盛　徳(河南汝州人成化時知金/鄉縣法嚴政平豪强歛迹)¶
　劉　纓(南直蘇州人成化時知滕縣才識/明決摘伏如神一時推為能吏)¶
　戴　琰(河南澠池人成化時知魚臺縣/興利除害知無不為人服其斷)¶
　袁　讓(陜西淳化人成化時為汶上縣丞持/守公平長於撫字臺司交章薦之)¶
　劉　洪(湖廣安陸人成化時知陽穀縣/政治嚴明居心慈愛民甚感之)¶
<pb:KR2k0048_WYG_041-54a>¶
　張玉林(四川内江人成化時知夀張縣/動師古昔政教兼舉吏民懐之)¶
　潘　珍(字玉卿南直婺源人正徳時以僉事分巡兗/州值流賊劉七攻兖珍多設方略檄各州縣)¶
　(預為守禦之備以曲阜縣治去闕里/頗逺請移治闕里以衞林廟詔從之)¶
　和承芳(山西平定人𢎞治間為濟寜州訓導勤於訓/迪諸生餽遺悉却之以清節著聞儒林推重)¶
　(薦授唐山知/縣亦有恵政)¶
　恵　儒(陜西長安人正徳時為兗州通判屬有閹宦/索逋致斃民命下儒鞠問閹懼餽金一罈覆)¶
　(之以醤儒即摘發以聞遂/如法論抵僚屬皆敬服焉)¶
　社　璋(北直雞澤人正徳初知鄒縣流賊圍城相持/四日力不支而城陷其子崇熙死於戰璋衣)¶
<pb:KR2k0048_WYG_041-54b>¶
　(冠坐堂上賊將刅之有丞某/乞以身代賊義而兩釋之)¶
　胡　瓚(字伯玉南直桐城人萬厯時授都水主事分/司南旺自北河而南凡五差兼督泉閘泉司)¶
　(駐濟寧當泗水衝注瓚脩金口壩遏之持議/徴税濟寜另設𣙜務瓚力言其不便而止)¶
　楊　炳(山西安邑人萬歴間知滋陽縣練達有胆識/時白蓮教嘯聚鄒鄆滕單間炳率民兵數百)¶
　(人擒其巨魁散其/餘黨不旬日而定)¶
　解經邦(字嵩盤韓城人萬歴時知嶧縣年少有才鋭/意興革闢荒田設官庄五百餘所以處流移)¶
　(嶧人頌之厯久不/衰遂立祠以祀之)¶
　馬時敘(北直通州人萬歴間知夀張縣/創行條編之法賦役稱為至公)¶
<pb:KR2k0048_WYG_041-55a>¶
　姬文尹(字士昌陜西華州人天啓時知滕縣視事甫/三日妖賊徐鴻儒破滕文尹緋衣坐堂上使)¶
　(小吏魏顯照家僕李守務懐印間道走省告變賊榜/掠文尹索印甚亟顯照以印潛授其父而與守務俱)¶
　(罵賊/死之)¶
　喬若雯(臨城人崇禎初知兗州府/釐奸剔弊吏治為之肅清)¶
　成　徳(山西霍州人崇禎時知滋陽縣適郡守欲派/増餉額徳固争不可郡守怒乃讒於御史禹)¶
　(好善遂誣以貪虐詔逮獄滋陽人詣闕訟寃以/成嘗忤宰執不得達竟死鎮撫司獄邑人哀之)¶
　王維新(崇禎時以叅議道監軍兗州十五年城/破猶力戰不已身被二十一創乃死)¶
　鄧藩錫(字晉伯南直金壇人崇禎時知兗州府十/五年城破死之其妾携㓜子亦投井死)¶
<pb:KR2k0048_WYG_041-55b>¶
　李昌期(北直永年人崇禎時為兗州府推官十五/年同知府鄧藩錫皆以城破守節而死)¶
　郝芳聲(山西忻州人崇禎時知滋陽縣十五年城破/死節時有前令樊吉人係北直元城人行取)¶
　(兵部主事未行/遇難亦自刎死)¶
　吳良能(遼東蓋州人崇禎時知滕縣十五年/城破良能拜辭其母單騎犯陣而死)¶
　　(附/)薛璘(知兗州府/詳萊州府)¶
　東昌府¶
漢¶
　李　章(字第公河内懐人光武初為陽平令時有趙/綱於縣界起塢壁繕甲兵將為亂章聞之設)¶
<pb:KR2k0048_WYG_041-56a>¶
　(饗燕延綱至手劍斬之伏兵盡殺其從者馳詣塢壁/掩擊破之闔邑安枕歴千乘琅邪二郡守時安邱大)¶
　(姓夏長思亦據營陵城/為害章發兵捕獲誅之)¶
　韋　彪(字孟達扶風平陵人永平中以謁者三/遷魏郡太守政治寛厚官至大鴻矑)¶
　黄　瓊(字世英江夏安陸人永建中出為魏郡太守/凡梁冀所託者辟召一無所用延熹二年梁)¶
　(冀誅瓊以師傅之恩而/不阿梁氏封為邧鄉侯)¶
　巴　肅(字恭祖渤海髙城人桓帝時為/貝邱令以郡守非其人引疾去)¶
　　(附/)鍾離意(堂邑令詳/兗州府)寒朗(清河太守/詳人物)¶
(三/國)魏¶
<pb:KR2k0048_WYG_041-56b>¶
　韓　宣(字景然渤海人文帝時為清河東二郡太/守為政善以已恕人世語列於名臣之流)¶
晉¶
　范　廣(元康中為堂邑令嘗出私榖數千斛賑/濟饑民逺近流寓者歸之户口増數倍)¶
北朝¶
　曹世表(字景升東魏郡人世祖時清/河太守治官省約百姓安之)¶
　杜　纂(字榮祖常山九門人肅宗初清河内史問民/疾苦勸課農桑政有恩紀後遷陽平太守清)¶
　(河人詣闕請留復/任詔再任一年)¶
　楊　機(字顯畧天水人肅宗時清河内史奉公正/已一時咸服其清白貧無馬時乘犢以行)¶
<pb:KR2k0048_WYG_041-57a>¶
　李　䖍(字叔恭隴西人宣武時清河太守京兆王愉/謀逆䖍歸詣闕上謂左右曰李䖍恩信素著)¶
　(今拔難而來衆情自解矣乃授䖍别領軍討愉/事平轉長樂太守尋遷兗州刺史皆有恵政)¶
　宋世良(字元友廣平人宣武時清河太守有治績郡/東南有鎮曰曲堤素多奸匪世良至施八條)¶
　(之禁賊皆逺去民歌曰曲堤雖險賊何益但有宋公/俱屏跡天保中大赦郡無一囚惟率羣吏拜詔而已)¶
　(後遷東/郡太守)¶
　蘇　瓊(字珍之武强人武成時清河太守郡多盗瓊/至設法禁緝境内肅清平原有妖賊搆結徒)¶
　(侣勢連滄瀛瓊所部民絶不染累鄰郡富家常以財/物寄頓界内繹幕人成氏大富賊攻之急成曰我物)¶
　(已寄之蘇公矣/賊悵悵而去)¶
<pb:KR2k0048_WYG_041-57b>¶
　　(附/)殷孝祖(北魏陽平太/守詳曹州府)¶
隋¶
　令狐熙(字長熙燉煌人文帝時為滄州刺史時山東/户口簿籍類多隠占不以實熙諭民自首増)¶
　(至一萬户在任數年風/教大治稱良二千石云)¶
　劉仁恩(文帝時為毛州刺史倜儻/有才治績為天下第一)¶
　魏徳深(𢎞農人文帝時為貴鄉長至大業初遷館陶/令貴鄉民詣闕請留館陶民亦詣闕争之仍)¶
　(歸貴郷館陶民因徙/家從之者數百家)¶
　楊善㑹(字敬仁𢎞農華隂人大業中為鄃令以清正/聞時郡邑多盗善㑹常以數百人破賊金稱)¶
<pb:KR2k0048_WYG_041-58a>¶
　(等大小七百餘戰未嘗一負進拜清/河太守後為竇建徳所執不屈死之)¶
唐¶
　許善護(髙祖時為貝州刺史與/劉黑闥戰於鄃縣死之)¶
　郭孝恪(許州陽翟人髙祖時為貝州刺史時竇建徳/援洛秦王世民將兵扼臨洺孝恪獻䇿秦王)¶
　(曰王世充力竭計窮其面縳可立而待建徳悉衆逺/來粮餉阻絶若固守武牢以軍氾隨機應變禽殄必)¶
　(矣王深/納之)¶
　宋慶禮(洺州永平人中宗時貝州刺史/為政亷明正直人不敢犯其威)¶
　狄光嗣(并州太原人中宗時為淄州刺史有威望尋/改貝州政績愈著人咸稱其不負父之所舉)¶
<pb:KR2k0048_WYG_041-58b>¶
　(光嗣人/傑子也)¶
　苗晉卿(字元輔潞州壺關人中宗時為魏郡太守/亷明公正教化大行後充河北採訪使)¶
　蘇　幹(雍州武功人垂拱中魏州刺史河朔饑前刺/史苛暴百姓流移幹檢吏督姦勸農敦本流)¶
　(移復業政以治稱/帝手詔褒美之)¶
　陽　嶠(北平人初調將陵尉睿宗時歴魏州刺史/持躬清白布政平和秩滿魏人詣闕留之)¶
　韋　凑(字兆萬年人初為貝州刺史有政績𤣥宗時/徙河南尹㑹坐庇洛陽主簿出為曹州刺史)¶
　(摧姦摘伏/甚有聲譽)¶
　李　憕(并州文水人𤣥宗時/清河太守治多善政)¶
<pb:KR2k0048_WYG_041-59a>¶
　王懐忠(𤣥宗時為清河長史與太守合謀討安禄山/乞師平原顔真卿出兵助之及河北諸郡並)¶
　(䧟獨平原清河如故既而真卿去平原懐/忠獨守清河力不能支為賊所䧟被執)¶
　張　巡(鄧州南陽人𤣥宗時為清河令治績稱最/更真源令討安禄山守睦陽食盡不屈死)¶
　葛　同(肅宗時為堂邑令恵政及民人多稱之郡學/碣贊云葛公治邑厯代稱賢一方受賜千室)¶
　(鳴/絃)¶
　李栖筠(字貞一趙人肅宗時為冠氏主簿/太守李硯甚器重之毎事常咨焉)¶
　　(附/)宋璟(貝州刺史/詳兖州府)¶
五代¶
<pb:KR2k0048_WYG_041-59b>¶
　張徳源(梁貞明中劉鄩屯魏徳源為鄩守貝州時晉/王破徳州以兵攻徳源徳源堅守踰年不下)¶
　(城中食盡貝州人/欲降不從遂見殺)¶
　羊使君(失其名晉開運二年守博州河溢城将没/使君祝天免民漂溺願以身代遂投水死)¶
宋¶
　安　忠(洛陽人太宗時知貝州有劇盜/久為民患忠設法捕之悉獲)¶
　馬知節(字子元幽州薊人太宗時護兵博州日督知/州完城繕甲儲積芻粟人或議其多事既而)¶
　(契丹至以有備引去後知登/州沿海警備無不周畫盡善)¶
　周審玉(開封人真宗時知貝州有戍卒謀叛推虞侯/逍咸雍為首審王覺之與轉運使王嗣宗率)¶
<pb:KR2k0048_WYG_041-60a>¶
　(兵悉捕其黨乃/磔咸雍於市)¶
　柴禹錫(字元圭大名人真宗時知貝州契丹兵嘗/奄至城下禹錫時嚴守禦之備民賴以安)¶
　劉　筠(大名人真宗時為館陶尉明習掌故治尚簡/嚴會詔選人校太清樓書筠列第一後以集)¶
　(賢學士出知曹州政/尚簡要而文采過之)¶
　李　繹(字縱之京兆萬年人仁宗時提點河北刑獄/兼知貝州嵗旱饑繹令酒務市民薪草不拘)¶
　(常額餓者皆以樵採自給得不死官入亦數倍又邉/城嵗輸防城火牛草十餘萬積久即腐爛繹奏罷之)¶
　(遷屯田郎中帝以河北經費不支問誰/可任轉運使者薛奎以繹對遂擢之)¶
　郭申錫(字延之魏人仁宗時知博州州兵出戌有欲/脅衆謀叛者申錫戮一人黥二人乃定事聞)¶
<pb:KR2k0048_WYG_041-60b>¶
　(帝曰小官臨事如此豈易得耶㑹京東盗執濮州通/判詔申錫移知濮州未逾月悉擒其黨戮之乃召為)¶
　(侍御/史)¶
　董元亨(束鹿人仁宗時通判貝州王則據城叛元亨/方坐㕔事賊排闥而入脅元亨索軍資庫鑰)¶
　(元亨叱之曰妖賊敢弄兵乎我有死/耳鑰不可得也遂遇害贈太常少卿)¶
　李　浩(仁宗時為貝州節度判官王則叛與清河/令齊開司理叅軍王奨主簿王奕皆死之)¶
　王　信(字公亮太原人仁宗時為河北兵馬鈴轄王/則叛安撫使明鎬奏為貝州都總管領兵討)¶
　(則攻破之/餘黨悉平)¶
　馬　遂(開封人仁宗時為北京指使聞王則叛詣留/守請擊賊持㮄入貝州城招降諭以禍福則)¶
<pb:KR2k0048_WYG_041-61a>¶
　(不聴奮起扼其喉毆之流血賊斷其臂猶大/罵不已賊怒支解之帝聞之歎息贈宫苑使)¶
　蔡　挺(字子政宋城人仁宗時知博州時河北多盗/挺申飭屬邑嚴保伍得居停盗主數人弛其)¶
　(罪補為吏使之察盗盗發輒得均博平聊/城二縣税嵗衍巨萬三司下其法於四方)¶
　鄭　瑾(字彦能徐州彭城人仁宗時為冠氏令河決/大名調夫甚急瑾閲保甲盡籍即行先他邑)¶
　(至決遂塞時河朔饑盗起獨冠氏無之/且他邑盗羣相戒曰鄭公仁毋相犯也)¶
　王　詔(字景獻真定人神宗時知博州俗尚椎剽姦/盗相嚢槖詔請開首告竝贖罪法以攜其黨)¶
　(元祐初開河之役興詔上言秋潦水淫災民方賴賑/恤以稍蘇其生未可更困以力役從之尋遷知兖州)¶
　(亦有/恵政)¶
<pb:KR2k0048_WYG_041-61b>¶
　耿幾父(神宗時為堂邑令持正不阿民懐其徳時/縣治近河數有水患幾父乃東徙四十里)¶
　章　粹(字仲容元豐時通判恩州百廢具舉適河流/湍溢州人大恐粹增卑培薄迄以無虞樞宻)¶
　(鄭居中/疏薦之)¶
　徐　爽(哲宗時知博州嘗出已/俸以養寒士恵政亦多)¶
　宗　澤(字汝霖&KR0276;州義烏人哲宗時為館陶尉縣令/檄同視河埽澤適喪長子奉檄即行時大開)¶
　(御河值隆冬役夫僵仆於道中使督之急澤乃上書/得請緩期民以少蘇移知萊州有詔市牛黄澤報曰)¶
　(牛疫方結黄今當和氣横流安得有此使者怒竟以/上聞㫖亦尋罷又通判登州時有官田數百頃皆不)¶
　(毛之地嵗輸萬餘緡甚為民病/澤奏罷之年六十九復知青州)¶
<pb:KR2k0048_WYG_041-62a>¶
　陳　遘(永州人徽宗時知莘縣/為政寛和民甚樂之)¶
　陳過庭(紹興山隂人徽宗時/為館陶主簿有能名)¶
　劉長孺(耀州人靖康時為博州簽書判官劉豫僭偽/長孺與之書備陳祖宗徳澤勸以轉禍為福)¶
　(豫怒奪其官囚之百/日長孺不屈卒死之)¶
　　(附/)髙瓊(貝州都部署/詳兖州府)¶
金¶
　王庭筠(字子端河東人大定時為恩州軍事判官臨/政即有聲郡民鄒四謀不軌事覺逮捕千餘)¶
　(人而鄒四逃匿庭筠以計獲之分/别罣誤坐預謀者十二人而已)¶
<pb:KR2k0048_WYG_041-62b>¶
　鄭　松(字元操大定時同知博州時松治堂邑當羣/盗之衝松守禦有方終其任無敢犯者既去)¶
　(民立廟/祀之)¶
　布薩忠義(上京博勒郭河人大定時博州防禦使在/郡屏絶遊田専務職業一郡翕然稱治一)¶
　(夕隂晦囚徒謀反獄倉卒間將校皆惶駭失措忠義/從容但使守更吏撾鼔鳴角囚徒以為天且曉不敢)¶
　(出自就桎梏及考郡/民詣闕請留詔從之)¶
　孫徳淵(字資深興中州人大定時令沙河累遷山東/東路轉運副使又刺恩州滕州亷幹剛正屢)¶
　(遷劇任民皆感戴/而恩滕之民尤甚)¶
　　(附/)賀揚庭(范縣主簿/詳人物)林之純(知莘縣詳/曹州府)¶
<pb:KR2k0048_WYG_041-63a>¶
元¶
　徐世隆(字威卿陳州西華人初為東平行臺經厯世/祖時為東昌路總管専務以徳率下不事鞭)¶
　(箠吏民化服後復為提刑按察使時有妖言獄/逮繫凡數百人世隆立為剖晰詿誤悉縱遣之)¶
　張好古(真定南宫人中統初以收益都功遷恩州刺/史咨訪民瘼痛繩姦吏諸所設施先立條約)¶
　(不擾而事辦/時人賢之)¶
　耶律伯堅(字夀之桓州人世祖時擢恩州同知凡征/輸條例有不便於民者必力爭免之曰寜)¶
　(得罪於上不可得/罪於下人服其言)¶
　郭　侃(字仲和華州人世祖時同知滕州徙髙唐尹/兼治夏津武城等五縣邑人呉乞兒謀逆侃)¶
<pb:KR2k0048_WYG_041-63b>¶
　(討平之後知寜海州所至勸農興學循聲最著/凡疑獄久不決者行省輒檄侃治之無不允協)¶
　王　鋭(東原人至元間為博平尹亷明仁恕端本/重倫政簡刑清百廢具舉去後民為立石)¶
　袁　裕(洛陽人世祖時為聊城尉用法平/允而除惡不貸民徳之後遂家焉)¶
　呼都拉(朔方人世祖時世襲髙唐州逹嚕噶齊勸課/農桑政為天下第一孫名瀋温祥為政一遵)¶
　(家法嘗以州驛疲累請於上官得徳/州徳平分撥協濟著為例百姓感之)¶
　吉士安(字仁甫東陽人成宗時為髙唐守亷明寛厚/課農興學甚有聲譽嘗因嵗祲馳請於朝得)¶
　(楮幣數萬緍以/賑全活無筭)¶
　張之綱(成宗時為恩州主簿以才能擢/為尹又以治最超東平路鎮撫)¶
<pb:KR2k0048_WYG_041-64a>¶
　王　結(易州定興人仁宗時為東昌路總管境内有/黄河故道而㑹通河堤横遏其下流夏月潦)¶
　(水屢害民麥禾結疏為斗/門以洩之民獲耕治之利)¶
　巴　延(字宗道文宗時為冠州判官沈毅有幹才尤/嚴於禁暴創置捕盗司盗不敢犯時詔州市)¶
　(芻草壹萬束照時/給值民咸樂輸焉)¶
　郭仲賓(良郷人文宗時為恩州逹嚕噶齊教養有方/剔奸除蠧不遺餘力秩滿民伏闕奏留後卒)¶
　(於官聞者莫不流/涕因立祠祀焉)¶
　李　藻(字子潔潁川人順帝時為館陶尹民有同宗/爭産者訟七年不决藻為剖晰復婉諭之兩)¶
　(造悦服縣嵗市綾二千餘疋民/累不堪藻力言其不便詔罷之)¶
<pb:KR2k0048_WYG_041-64b>¶
　申　榮(順帝末以平章行省命守東昌明兵至榮見/他郡皆降告其父曰人生世間不能全忠孝)¶
　(者兒也城中兵少不敵萬人之命由/兒而廢但有一死以報國耳遂自經)¶
明¶
　陳　鏞(洪武初為東昌守禦指揮僉事在鎮/十有二年軍民樂業有古良將之風)¶
　李真卿(洪武時知臨清縣亷能善撫字卒于官/柩回之日民皆披麻執紼至三千人)¶
　趙彦可(洪武時知臨清縣愛/民好士以公清著名)¶
　任　芳(清河人永樂時知清平縣為政亷勤以人/户分三等九甲量力均徭百姓咸服其公)¶
　殷　序(南直無錫人永樂時知髙唐州/公勤亷恪和易近民民甚念之)¶
<pb:KR2k0048_WYG_041-65a>¶
　彭　琉(江西安福人宣徳時為臨清學教諭/學行可法一時人才造就者甚多)¶
　吉　慶(河南滎陽人正統間知茌平縣勸農桑興/學校鋤奸禁暴廣積儲畜民立石頌之)¶
　虞　鎬(浙江餘姚人正統時知邱縣亷潔有才/百廢修舉剛方之氣雖權勢無敢屈撓)¶
　徐　琅(浙江開化人景泰時知東昌府博學能文常/存公恕凡遇疑獄必多平反舊公署學宫制)¶
　(多未備琅悉/廣而修之)¶
　馬　忠(陜西髙陵人天順時知堂邑縣清亷愛民遇/歳饑輙發粟以賑未嘗須報行部至邑惟以)¶
　(糲米進曰此土産郡守行檄稍不便/於民輙封還其檄其强項大約類此)¶
　王庭器(直𨽻容城人天順時知清平縣/亷明仁愛民感其徳久而不忘)¶
<pb:KR2k0048_WYG_041-65b>¶
　劉　春(陜西富平人天順時知冠/縣公亷明斷威恵並行)¶
　張　璈(湖廣京山人天順時知夏津縣政尚慈恕/民樂其寛適調繁諸城民奏留復任三年)¶
　蔡　釗(天順時為堂邑主簿河決張秋釗率丁夫往/塞值水勢悍漫上官計無所出釗乘扁舟往)¶
　(來調度遭風被溺而河/亦尋塞後人立祠祀之)¶
　陳　璧(山西太原人成化時為臨清兵備副使/亷明方正權豪皆歛手避跡莫敢相犯)¶
　劉　濬(江西新淦人成化時知茌平縣為政寛猛/適宜救荒訓農釐奸剔弊行取監察御史)¶
　李　興(河南嵩縣人成化間知冠縣與民條約數事/有犯必懲其餘皆令自新改過不輕用罰行)¶
　(取監察/御史)¶
<pb:KR2k0048_WYG_041-66a>¶
　甘　華(江西豐城人成化時知冠縣修城/郭展學基在任六年陞濟寜知州)¶
　張　勲(北直保定人成化時知清平縣時河水屢溢/有闗運道皆不取妄議疏洩隄防之用勲曰)¶
　(冇民而後有運築隄亦所以衞運也乃増髙舊/堤水不為患又新移廟學庠序焕然士民感之)¶
　張　恕(北直霸州人成化時知夏津縣/以墾荒考最行取監察御史)¶
　金　福(浙江黄巖人𢎞治時知東昌府/寛厚簡重政持大體吏民稱之)¶
　戴　澄(字憲清浙江人𢎞治初任東昌府推官操履/亷潔讞獄平允滿考陞肇慶通判例得請封)¶
　(澄喜曰秩之崇卑何足論/得父母受封過焚黄逺矣)¶
　夏　鼎(江西貴溪人𢎞治時知臨清州時𣙜税皆中/使侵漁恣肆往往脅取民財取盈足額鼎宻)¶
<pb:KR2k0048_WYG_041-66b>¶
　(置簿籍覈其盈縮遂不敢横又嘗議裁守備/都司兵民稱便一時治行無有出其右者)¶
　侯宜正(河南洛陽人正徳時知東昌府嚴重有丰裁/始至擒豪滑數人寘於法奸黨屛跡凡内使)¶
　(貢獻所過非禮虐求宜/正悉裁抑之民賴以安)¶
　何　瑭(河南武陟人正徳時為東昌府同知盡/心厥職取與不茍土室縞衣晏如也)¶
　謝肇淛(福建人正徳時東昌推/官讞獄持平人服其恕)¶
　堅　晟(陜西秦州人正徳時知博平縣㑹流賊攻/城晟親拒敵廣設方畧城賴以完陞知州)¶
　華秉中(江南上海人嘉靖時為東昌府推官申/寃雪枉不負理刑之任擢刑科給事中)¶
　包　節(浙江嘉興人嘉靖時為東昌府推官時中使/輩出豪滑多慿藉為奸大為民患節鐵面米)¶
<pb:KR2k0048_WYG_041-67a>¶
　(心風裁獨峻考/績擢監察御史)¶
　沈　鍊(字純夫浙江會稽人嘉靖時知茌平縣有恵/政行取科道以忤嚴嵩論死民聞之建祠以)¶
　(祀/)¶
　范景文(北直吳橋人萬厯時為東昌府/推官治行髙等擢吏部稽勲司)¶
　王　煬(萬厯間為臨清守備時中官開礦横虐兵/民煬與之抗逮繫詔獄死官民莫不哀之)¶
　宋一鶴(順天宛平人崇禎初以教諭薦知丘縣又薦/其知兵因加東昌府同知仍知縣事教民卒)¶
　(伍相保戰守行列之/法尋擢兵部貟外郎)¶
　黄建極(崇禎時知茌平縣十五/年城破懐印自經死)¶
<pb:KR2k0048_WYG_041-67b>¶
　李承芳(崇禎時知武城縣見兵戈/四起民不聊生因嘔血死)¶
　任萬民(山西陽曲人崇禎時以保舉知/城武縣十五年城破不食而死)¶
　髙重光(直𨽻保定人崇禎時知丘/縣十五年城破不屈死之)¶
　路如瀛(江西臨川人崇禎時為臨清州同知十五年/城破邀通判徐應芳吏目陳翔龍並飲酖而)¶
　(死應芳臨川人翔/龍浙江蕭山人)¶
　　(附/)吳嘉聰(知臨清州/詳曹州府)周思兼(督臨清磗厰/詳萊州府)¶
　青州府¶
漢¶
<pb:KR2k0048_WYG_041-68a>¶
　曹　參(沛人髙祖時為齊王相聞膠西有葢公善黄/老言使人厚幣請之既至參避正堂舍葢公)¶
　(葢公為言治道貴清浄而民自定參於是専用/黄老術相齊九年齊國大冶後入為賢相云)¶
　卜　式(河南人武帝時為齊相甌越吕嘉僭稱王式/上書願與子弟及臨菑習弩博昌習船者以)¶
　(擊吕嘉帝嘉其/慕義封闗内侯)¶
　石　慶(趙人家以孝謹聞武帝時為齊相國/人慕其家行齊國大治因立石相祠)¶
　毛　萇(趙人武帝時為北海相所著/有毛詩訓詁二十卷行於世)¶
　雋不疑(渤海人昭帝時青州刺史時齊王澤欲謀逆/深忌者不疑欲先殺之不疑預發其謀以功)¶
　(入為京/兆尹)¶
<pb:KR2k0048_WYG_041-68b>¶
　朱　邑(字仲卿廬江舒人宣帝時為北/海相以治行第一入為大司農)¶
　馮野王(字君卿上黨潞人成帝時瑯邪太守蕭/育薦其行能髙妙内足圖身外足慮化)¶
　朱　博(字子元杜陵人成帝時瑯邪太守選用掾吏/教習禮節大改其俗常令屬縣各用其豪傑)¶
　(文武便宜盡力有效者必加厚賞懐/詐不稱誅罰輙行以是人心悦服)¶
　楊　榮(字子遜梁人成帝時瑯邪/太守傳大戴禮學者宗之)¶
　趙　貢(涿郡蠡吾人成帝時瑯邪太守有能名嘗行/縣見不其丞薛宣竒其貎令從行還至府出)¶
　(妻子與相見因曰君位至宰相我兩子亦中丞相史/君無忘今日言因表遷宣樂浪都尉後果累官至丞)¶
　(相而宣亦果用其二子為/丞相史世咸服其藻鑒云)¶
<pb:KR2k0048_WYG_041-69a>¶
　公孫閎(平帝時瑯邪太守時王莽秉政使使者分行/郡國採頌聲以文致太平閎獨言灾害事於)¶
　(公府大司空甄豐迎莾意劾閎空造/不祥嫉害聖政下獄死天下皆寃之)¶
　王　閎(莾叔父居攝時閎出為東郡太守漢兵起閎/全完東郡三十餘萬户歸降更始使為瑯邪)¶
　(太守時張步已據瑯邪閎諭之以義步乃令閎/掌郡事建武五年閎詣劇歸漢光武下詔褒之)¶
　陳　俊(南陽西鄂人建武初泰山瑯邪等郡皆附張/步不歸漢光武帝以俊行大將軍事領泰山)¶
　(太守與步戰於嬴下大破之追至濟南青州諸郡悉/平又拜俊瑯邪太守得專青徐征伐事俊招致豪傑)¶
　(撫恤貧民旌表節義檢制/軍吏青徐之間咸歸化焉)¶
　董　宣(字少平陳留圉人光武時為北海相有大姓/公孫丹新造居宅卜之以為當有死者乃令)¶
<pb:KR2k0048_WYG_041-69b>¶
　(其子殺道行人以塞咎宣因收丹父子殺之丹宗黨/三十餘人操兵詣府呌號宣以丹曽附王莽慮其交)¶
　(通海賊乃悉收獄殺之宣遂坐下廷尉獄臨刑帝馳/使特原宣宣具以狀對詔左轉宣懐令後為洛陽令)¶
　(摶擊强豪/京師震懾)¶
　張　宗(字諸君南陽人光武時青徐盗賊屯聚山谷/間宗以謁者督諸郡兵討平之後瑯邪北海)¶
　(盗賊復起宗督二郡兵討之乃設方略明購賞皆悉/破散於是楚沛東海臨淮羣賊畏其威武相捕斬者)¶
　(千餘人青徐震慄後遷瑯邪/相政好嚴猛永平初卒于官)¶
　楊　音(光武時為臨淄令邑人江革有孝行音設/筵享革更助錢以資供養邑人皆嚮慕之)¶
　薛　漢(字公子淮陽人明帝時為千乘太守世習/韓詩逺近言詩者皆宗之政亦有異績)¶
<pb:KR2k0048_WYG_041-70a>¶
　魯　恭(字仲康扶風平陵人章帝時為樂安相時羣/盗為諸郡患恭重設購賞開示恩信賊帥張)¶
　(漢等率其黨降恭即奏漢補博昌尉其/餘賊各自相捕擊悉平之州郡以安)¶
　魯　丕(字叔陵扶風茂陵人章帝時青州刺史表賢/明慎刑罰後復為東郡太守百姓殷富官至)¶
　(侍/中)¶
　法　雄(字文疆扶風郿人安帝時青州刺史每行/部録囚察顔色多得情偽以是獄無寛濫)¶
　李　膺(字元禮襄城人桓帝時青州刺史性髙亢人/被其容接者謂之登龍門守令皆畏其威明)¶
　(貪墨者棄官引去黨/錮禍起膺卒不免)¶
　陳　蕃(字仲舉汝南平輿人桓帝時樂安太守尊禮/賢士振式頽風髙苑周璆素所容接後以璆)¶
<pb:KR2k0048_WYG_041-70b>¶
　(執親喪不哀竟論列之其無所容物類如此李膺為/刺史以清績舉蕃官至太傅後與竇武謀誅宦官竟)¶
　(為曹節/等所害)¶
　杜　密(字周甫潁川陽城人桓帝時為北海相凡宦/官子弟為令長奸貪者輒捕斬之行部至髙)¶
　(宻見鄭𤣥知其/才即召署郎吏)¶
　黄　琬(字子琰江夏安陸人靈帝時青州刺/史政績為天下表召入為司𨽻校尉)¶
　　(附/)李　章(千乘琅邪二郡/守詳東昌府)臧　洪(青州刺史/詳曹州府)王望¶
　　(青州刺史/詳人物)吳　祐(齊相詳/萊州府)¶
(三/國)魏¶
<pb:KR2k0048_WYG_041-71a>¶
　管　統(初仕袁紹為樂安太守紹子譚既敗諸郡皆/降於魏惟統守樂安不從魏武命王修取統)¶
　(首修以其忠因解其縛使詣/魏武謝魏武悦而赦之使歸)¶
　楊　沛(字孔渠馮翊萬年人魏武時為樂安太守/甚有治績卒於官貧不能喪吏民殯殮之)¶
　何　䕫(字叔龍陳郡陽夏人魏武拜樂安太守時/郭祖冦樂安聞䕫至悉自解散諸邑悉平)¶
　夏侯恵(字稚權沛國譙人文帝時/為樂安太守以才能見稱)¶
　王　凌(太原祁人文帝初為兗州刺史尋遷青州時/海濱喪亂法令廢弛凌布政施教賞善罰惡)¶
　(甚有綱紀百姓稱其/能帝聞之召為御史)¶
　鍾　毓(字樵叔潁州長社人文帝/時青州刺史以治績見稱)¶
<pb:KR2k0048_WYG_041-71b>¶
　孫　觀(泰山人文帝時青州刺史與吳戰於須濡/口為流矢所中力戰不顧遷振威將軍)¶
　桓　嘉(長沙臨湘人嘉平中樂安/太守與吳戰於東闗死之)¶
晉¶
　衞　瓘(字伯玉河東安邑人武帝時為征東將軍青/州刺史都督諸軍事所在皆有政績威恵並)¶
　(行百姓/感之)¶
　胡　威(字伯武夀春人東莞太守胡質之子武帝時/拜青州刺史帝嘗問卿孰與父清對曰臣父)¶
　(清恐人知臣清恐人不知是/臣不及父逺也帝善其言)¶
　曹　攄(字顔逺沛國譙人恵帝時為臨淄令獄有囚/甚衆嵗除行獄憫之曰新嵗人情所重爾等)¶
<pb:KR2k0048_WYG_041-72a>¶
　(不欲一還家耶衆囚皆泣攄悉聞獄出之尅/日令還至期無一違者一邑皆服其仁慈)¶
　劉　摶(懷愍時北海太守以王/浚謀僭號切諫被害)¶
　徐　浮(懷愍時齊郡太守劉乂將/曹嶷攻陷齊郡浮死之)¶
　辟閭渾(孝武時齊郡太守蔣喆據青州渾討平之/慕容徳陷瑯邪徐兗諸州招渾不從死之)¶
　　(附/)謝　𤣥(青兗等州刺/史詳兖州府)¶
北朝¶
　慕容白曜(鮮卑人顯祖皇興間以安南將軍平定全/齊士卒争先閭閻安堵拜青州刺史封濟)¶
　(南王時奉詔督土人租絹以充軍/資白曜設施有法軍民咸感其恵)¶
<pb:KR2k0048_WYG_041-72b>¶
　韓　秀(字白虎昌黎人顯祖時青州/刺史有恵政及民民甚感之)¶
　韓　均(字天徳安定武安人肅宗/時青州刺史亷謹有冶稱)¶
　陸龍成(代人孝静帝時青州刺史/愛民恤下軍民咸感頌之)¶
隋¶
　吐萬緒(字長緒代郡鮮卑人仕周為大將軍少司武/髙祖即位封穀城郡公領青州總管振刷幽)¶
　(滯舉修廢墜得士民之心後煬/帝時復為東平太守亦有恵政)¶
　蕭　琅(南梁裔文帝時為千乘令邑有蛇為妖常掠/犬豕於道為民患聞琅至輙潛匿井中不復)¶
　(出後琅擢青州刺史行二十里蛇復出百姓奔告琅/以衣冠付之曰若不即除吾當復來一日蛇方張吻)¶
<pb:KR2k0048_WYG_041-73a>¶
　(伺人於道亟擲以衣冠蛇驚伏入井於是投衣冠於/井中轝土石堙之而建祠於其上肖琅之像曰信公)¶
　(祠葢民慮患甚/欲公示以信也)¶
唐¶
　劉仁軌(字正則汴州人太宗時青州刺史居已不矜/與人不傲處事不迫存心不苛自歴任州牧)¶
　(以至宰輔皆善致聲/譽士大夫多推重之)¶
　尹思貞(京兆長安人中宗時青州刺史有異政蠶致/一嵗四熟黜陟使路敬潛行其郊見童子張)¶
　(羅已得雉而復縱之敬問其故曰是雉將雛敬嘆曰/仁心所感宜其善政致祥也乃表言之召為將作大)¶
　(匠進工/部尚書)¶
<pb:KR2k0048_WYG_041-73b>¶
　劉允濟(中宗時為青州/長史以清白聞)¶
　趙居貞(中宗時北海太守文/章政事卓然於時)¶
　李　邕(揚州江都人𤣥宗初為淄州刺史著有聲譽/李林甫忌之出為北海太守士人多歸之林)¶
　(甫怒誣坐以罪詔就郡杖殺/之杜甫知其寛詳見八哀詩)¶
　劉敬和(徳宗時嘗歴鄒平淄川長山三縣令後徙髙/苑每遇饑年輙開倉賑濟就食者皆活之民)¶
　(歌曰髙苑之樹枯復榮淄川之水渾復清長白/之山草復青鄒平之民仆復行立碑於縣署前)¶
　　(附/)杜行敏(淄青兵曹㕘/軍詳濟南府)鄭　昈(北海尉詳/登州府)¶
五代¶
<pb:KR2k0048_WYG_041-74a>¶
　劉審交(字求益幽州文安人晉髙帝時為青州防禦/使兵民和輯著有賢聲漢乾祐中卒詔贈太)¶
　(尉於青州建祠/立碑於堯山側)¶
宋¶
　李漢超(代州雲中人太祖時為青州防禦使兼闗南/兵馬都監在郡十七年政平訟理民詣闕求)¶
　(立碑頌徳帝命/徐扄撰文賜之)¶
　劉熙古(宋州寧陵人太祖時知青州淳謹/清勤遇人常訊已過治以最績稱)¶
　楊　澈(北海營陵人太祖時為青州司户㕘軍時知/州暴横澈隨事匡救絶不阿畏征賦從寛鞫)¶
　(獄平允後知淄/州循聲更著)¶
<pb:KR2k0048_WYG_041-74b>¶
　李　林(京兆人太祖時為千乘令明習/法律決斷如流百姓稱為神君)¶
　趙昌言(字仲謨汾州孝義人太宗時知青州强毅果/敢以威斷立名而好推奬後進李沆王旦王)¶
　(禹偁皆/其所薦)¶
　冦　凖(字平仲華州下邦人太宗時知青州政持大/體推賢奬能臨朐主簿趙賀有才亟表薦之)¶
　(以勸衆為青州/十三賢祠之冠)¶
　趙　賀(字餘慶河南封邱人太宗時臨朐主簿時調/丁壯塞澶州決河衆多逃匿惟賀所部終事)¶
　(無一逸者知州冦凖轉/運使李庸交章薦之)¶
　欒崇古(河南封邱人太宗時調臨朐主簿尋為令/明習文法勤恤民事秩滿遷司農少卿)¶
<pb:KR2k0048_WYG_041-75a>¶
　曹　瑋(眞定靈夀人真宗時/知青州政有遺愛)¶
　張知白(滄州青池人真宗時/出知青州恵政甚多)¶
　胡順之(字孝先陜西臨涇人眞宗時為青州從事有/大姓麻士瑤隂結貴近恣行不法州縣素被)¶
　(凌蔑莫敢發其姦㑹士瑤殺兄子其母訴於州衆方/相視錯愕順之獨請往捕乃持檄去悉獲其餘黨各)¶
　(論死抵罪有/差一境帖然)¶
　陳執中(字昭譽洪州南昌人仁宗時出知青州嘗請/城附海諸州詔不許執中卒城之明年沂卒)¶
　(王倫叛執中遣巡檢傅永吉捕殺之諸州皆恃城保/障得免蹂躪帝嘉其功召拜叅知政事又嘗薦齊州)¶
　(張揆經明行惇/揆卒為名臣)¶
<pb:KR2k0048_WYG_041-75b>¶
　富　弼(字彦國河南洛陽人仁宗時知青州㑹河北/大水流民就食青齊者甚衆弼勸所部民量)¶
　(餘出粟益以公廩又盡括公私廬舍得十萬餘區散/處流民以便薪水官吏待缺寄居者皆賦以禄使即)¶
　(所聚之民董率賑務仍書其勞約他日為奏請受賞/率五日輒遣人持酒肉飯糧咸加慰藉選老弱病廢)¶
　(者廩之加等山林陂澤之利凡可以資生者悉聴流/民取之死者為叢冡以𦵏明年麥大熟流民各以逺)¶
　(近受糧而歸凡活五十餘萬人募為兵者以萬計帝/遣使褒勞弼曰此守臣職也辭超拜侍郎不受前此)¶
　(賑務皆聚民城郭中日為粥以食之狼藉薰穢蒸為/疫病或互相踐踏或待哺數日不得食而自仆帝聞)¶
　(弼立法簡便用意周詳使條上其事頒行天下傳以/為式又值貝州王則叛齊州禁兵欲應之弼聞之欲)¶
　(往捕慮齊非所部屬恐事泄生變適中使張從訓以/他事啣命至青弼度其可用宻付以事使馳至齊矯)¶
<pb:KR2k0048_WYG_041-76a>¶
　(詔發吏卒取之亂卒無得脱者乃自/劾專擅之罪帝益嘉之且美從訓官)¶
　程　琳(博野人仁宗時出知青州凡興利除弊必擇/其甚切於民者知無不為為無不力以是民)¶
　(咸感頌/不諼)¶
　范仲淹(字希文蘇州吳人仁宗時出知青州公嘗讀/書於濟南之長白山坐下有醴泉出後公知)¶
　(州時陽水側亦出有醴泉人/謂恵政所致因名曰范公泉)¶
　趙　槩(河南虞城人仁宗時知青州坐失舉澠池令/張詰免官後起知滁州適青州民李二為冦)¶
　(於滁聞槩至告滁人曰我青人也趙公在青州/時民愛之如父母我不忍犯公乃率其衆他去)¶
　余　靖(字安道韶州曲江人仁宗時知青州嘗師冦/凖行事每告人曰冦公嘗行之吾心乃安)¶
<pb:KR2k0048_WYG_041-76b>¶
　田　瑜(字資忠河南夀安人仁宗時知青州時城中/有殺人投屍井中者吏以其無主匿之瑜曰)¶
　(不可吾已得其姓名第亟捕之數日後隣州有竊禾/自首投監者瑜閒之曰是即殺人賊也移鞫之果得)¶
　(其狀闔郡/驚以為神)¶
　葉清臣(字道卿蘇州長洲人仁宗時知青州嘗對僚/屬曰事但求便民者輙行之縱格於時令吾)¶
　(當代為引咎不女瑕/疵也時人皆服其賢)¶
　韓　億(雍丘人仁宗時知/青州著有賢聲)¶
　竇舜卿(相州安陽人仁宗時為兵馬都監海盜/掠博昌鎮舜卿悉擒之自是盜遂絶)¶
　郝仁禹(仁宗時為青州兵馬都監嘗上言濟青多閒/田若規度水利則民之勸墾者必多詔從之)¶
<pb:KR2k0048_WYG_041-77a>¶
　(即命仁禹董其事數年之/内野無曠土邑無游民)¶
　盧士宗(英宗時知青州實心行政/民甚愛之後又遷知沂州)¶
　張方平(應天榖熟人神宗時知青州有恵政極論/新法不便以宣撫使召入京時人稱其賢)¶
　歐陽修(字永叔江西廬陵人神宗時知青州時諸路/青苗錢大為民患修上書乞令民止納本錢)¶
　(及罷提舉等/官書奏不報)¶
　凌　策(宋州涇人神宗時知青州性質和平臨事/强幹帝以東封供億之勞超拜都官郎中)¶
　趙　抃(字閲道衢州西安人神宗時知青州時京/東旱蝗青獨多麥蝗及境被風投送入海)¶
　王安禮(字和甫江西臨川人神宗時知青州美風儀/善談論嘆息時事常以不能救其兄之失為)¶
<pb:KR2k0048_WYG_041-77b>¶
　(歉安禮安石之弟/也久之移疾引歸)¶
　鄭　獬(字毅夫湖廣安陸人神宗時知青州時方盛/行青苗錢獬言但見其害不見其利吾不忍)¶
　(民無罪而陷法/網也亟引疾歸)¶
　宇文昌齡(字伯修成都雙流人神宗時知青州又知/鄆州所在俱有聲績至徽宗時又以户部)¶
　(侍郎再知青州民覺/愈久而愈生其感)¶
　劉　摯(東光人哲宗時以尚書僕射罷知鄆州旋/徙青州峭直有氣節兩郡皆以正直著名)¶
　毛　注(衢州西安人徽宗時知髙苑縣才能/治劇以亷幹著名御史吳執中薦之)¶
　李　邈(字彦思清江人欽宗時知青州金兵至邈/募兵死守久之城陷南向再拜不屈而死)¶
<pb:KR2k0048_WYG_041-78a>¶
　曽孝序(字逢原晉江人靖康末知青州繕修城池訓/練士卒民稍恃以安既而臨朐上冦趙晟為)¶
　(亂孝序令王定將千人以捕之定失利孝序責/以復戰自贖定乃斬闗以叛孝序遇害詔䘏之)¶
　陸有常(靖康時知臨淄縣時土冦乘金兵竊發青郡/為多有常約㑹益都知縣張侃千乘縣丞丁)¶
　(興宗率民兵拒/戰皆不克而死)¶
　　(附/)龔鼎臣(安邱令又知/青州詳人物)徐處仁(知青州詳/兖州府)宗　澤¶
　　(知青州詳/東昌府)趙延溥(知青州詳/登州府)范　諷(知青州/詳人物)滕元¶
　　發(知青州詳/兖州府)李士衡(知青州詳/武定府)吳　奎(知青州/詳人物)張¶
　　掞(知益都縣/詳人物)¶
<pb:KR2k0048_WYG_041-78b>¶
金¶
　石　臯(定州人天㑹時補郡吏從魯王棟摩攻青州/州人堅守不降棟摩怒及城破將使諸將分)¶
　(掠臯曰大王將為朝廷撫定郡縣當使吏民安堵若/既取而殘其民則未下者必死守以拒矣棟摩悟乃)¶
　(下令曰敢有犯州人者軍法從事因/指其座曰汝之子孫必有居此座者)¶
　髙　通(皇統間為髙苑令時小清河行縣北地勢窪/下民被其患通改由縣南長沙溝又壘土為)¶
　(隄以作城南之/蔽今名支脉溝)¶
　吳徳彰(世宗時為臨朐主簿政行化洽時益都旁邑/飛蝗為災獨不入臨朐境又大旱步禱輙雨)¶
　(屢致豐年民歸其/徳乃立祠祀焉)¶
<pb:KR2k0048_WYG_041-79a>¶
　布薩安貞(本名阿海章宗時為山東路統軍安撫使/益都人楊安兒聚衆攻刼州縣安貞擊破)¶
　(其衆安兒乘舟入海欲走岠嵎山舟人曲成擠之墜/水死麾下欲屠其衆安貞曰渠魁已授首脅從可罔)¶
　(治也悉縱歸田/里幾二萬餘人)¶
　田　琢(字器之蔚州定安人宣宗時為山東東路轉/運使權知益都府事李旺據膠西為亂琢使)¶
　(益都治中張林討平之棣州禆將殺防禦使琢悉誅/其黨任事三年調度有方招亡討叛厥功鉅焉嘗薦)¶
　(兗州通判梁昱人服其有知人/之明後昱為淄州刺史有能名)¶
元¶
　王　磐(字文炳廣平永年人中統間拜益都等路宣/撫副使以疾免居青州李璮將復宋磐馳入)¶
<pb:KR2k0048_WYG_041-79b>¶
　(京師告變世祖嘉/之拜翰林學士)¶
　温都爾(字瑞芝上都人元統間為益都路總管有盗/刼人為都刺所獲其黨賄宣慰使令縱之并)¶
　(誣以枉勘後復行刼河間路獲之始白其誣又親王/瑪嚕鎮益都其府卒多擾民温都爾裁抑之民賴以)¶
　(安/)¶
　司仲可(中統間為臨淄尹闢田野興學校盜賊止/息囹圄空虚時亷訪使表仲可善政第一)¶
　陳仲祥(中統間為臨朐尹操守亷潔布政和平每遇/嵗㓙隣境流移之民皆令布居山岡時加賑)¶
　(恤每出羣遮道而拜仲祥察其疾苦隨地處分且勸/慰之曰吾欲若輩盡山澤之利以便自給也人皆感)¶
　(激稱樂/土焉)¶
<pb:KR2k0048_WYG_041-80a>¶
　翟子英(中統間為臨朐尹亷潔勤慎才敏而練公/餘輒杜門端坐手不釋卷聲色一無所好)¶
　欒汝翼(成宗時知博興州持已亷潔勤/於撫字興學重士民多化之)¶
　張　俊(順帝時知山東行樞宻院鎮益都明兵攻/廣固俊悉力拒守城破携妻子投井死)¶
　于徳文(順帝時為山東宣慰司副使明兵取益/都城徳文與僉事齊都皆不屈而死)¶
　巴延布哈(字希古䝉古人順帝時為益都路達嚕噶/齊遷山東亷訪使駐益都城破被執不屈)¶
　(而死一門徇義/者男女數十人)¶
　王　玠(山西太原人順帝時為夀光尹時嵗㓙盜起/玠乃建亭講武精閲士卒儲糧積芻盜不敢)¶
　(近民賴/以安)¶
<pb:KR2k0048_WYG_041-80b>¶
　　(附/)綦　泰(樂安尹/詳人物)胡　濬(益都路總/管詳人物)¶
明¶
　劉子華(字昭甫宜春人明春秋工於詩詞洪武初召/見命賦開平王常遇春挽詩子華援筆立就)¶
　(詩曰揮戈十載定河山忽報星沉易水灣馬首西風/旌斾捲天涯落日凱歌還功成楚漢興亡際名在韓)¶
　(彭伯仲間聖主思功心獨苦黄金直欲鑄真顔帝大/悦問吏部何缺乏人得青州推官政績茂著子仕諤)¶
　(亦有才名廷對/親擢進士及第)¶
　歐陽銘(字日新南直泰和人洪武初知臨淄縣時副/將軍常遇春過臨淄卒入民家取酒相毆擊)¶
　(銘笞其卒而遣之將軍召詰銘銘曰卒王師民亦王/民也民毆且死卒不當笞耶將軍意解為責軍士以)¶
<pb:KR2k0048_WYG_041-81a>¶
　(謝已而大將軍徐達至軍士/相戒曰是嘗抗常公健吏也)¶
　趙　復(浙江鄞人洪武初知樂安縣性剛毅/善決㫁創修廟學橋梁公私不擾)¶
　任　祐(河南靈寳人洪武初以太/學生授諸城令政績著聞)¶
　王　鐸(陜西閿鄉人洪武時知夀光縣勸農桑興/學校均賦役恤貧窮代去吏民&KR0210;道留之)¶
　王公懋(洪武初為髙苑縣丞時有强賊數十人入城/兵民倉卒不及禦公懋率左右捕之賊傷公)¶
　(懋左耳不為動擊殺二人餘悉就/擒事聞賜以綺帛而降指揮等官)¶
　于子仁(湖廣武岡人洪武時為昌樂縣丞蒞政亷能/吏民畏服秩滿民奏保留遂陞知本縣後坐)¶
　(誣累民赴京訴理帝/知其賢擢登州知府)¶
<pb:KR2k0048_WYG_041-81b>¶
　于　潛(河南鄢陵人永樂時由監察御史出知昌/樂縣革除奸弊修舉廢弛官至應天府尹)¶
　張　&KR1157;(山西榆次人永樂時知安邱縣時妖婦唐賽/兒等攻安邱&KR1157;與縣丞馬鴻率民兵以死拒)¶
　(守旬有五日城将陷㑹備倭指揮衞青兵至&KR1157;出城/中兵合擊大破之卒全安邱事聞擢&KR1157;山東左叅政)¶
　(鴻為左/叅議)¶
　趙　偉(山西潞安人天順時青州知府有一家犯/死罪三人偉憐其乏嗣委曲得活其一)¶
　李　昴(浙江仁和人成化時知青州府嵗大饑發官/廩數十萬石又勸富民出粟八萬餘石相助)¶
　(賑濟流民至則煑粥/給之郡人比之富公)¶
　馬　亮(北直成安人成化時知樂安縣清直亷明/門無私謁抑豪强賑貧乏人咸感其恵)¶
<pb:KR2k0048_WYG_041-82a>¶
　奚　銘(順天宛平人成化時知樂安縣勸農桑興/學校除弊懲奸民俗大化行取監察御史)¶
　沈　清(浙江歸安人成化時知樂安縣政平民悦/在任三年凡境内隄橋壇廟無不修舉)¶
　楊　昕(浙江處州人成化時知夀光縣亷明剛直嫉/惡如讎時有豪滑大姓結黨害民號為七虎)¶
　(昕悉按治之/其患遂息)¶
　方　璈(四川簡人成化時知夀光縣時/嵗饑度厲設法賑恤民賴以安)¶
　鄭　珏(河南歸徳人成化時知夀光縣撫/綏有方流民歸業者一萬餘户)¶
　朱允恭(北直保安人成化時知諸城縣清介不阿以/事忤縉紳被誣詔逮民詣闕保奏上嘉其能)¶
　(賜復職尋卒於/官民甚哀之)¶
<pb:KR2k0048_WYG_041-82b>¶
　周　致(浙江鄞人𢎞治時知臨淄縣公亷明敏士民/悦服嘗署篆益都以公事至㑹城暴疾卒於)¶
　(逆旅雨邑民聞之争扶其/柩後各送至水次而歸)¶
　李獻可(北直固城人正徳時知青州府事無大小必/三令五申而後行民有犯法當懲者必明示)¶
　(其罪由俟再犯而後刑之嘗曰人言青俗强悍/吾第見其梗直饒古風爾以績最調開封府)¶
　牛　鸞(正徳時為益都知縣時流賊劉七等焚屠城/邑殺長吏諸州縣率閉門守或棄城遁鸞獨)¶
　(練兵士為城守與樂陵知縣許逵互相犄角/追奔斬獲有功事平與逵俱超擢兵備僉事)¶
　陳文偉(南直舒城人正徳時知安丘縣才識明達膂/力過人時流賊數十人突入縣署掠庫金而)¶
　(去文偉俟其行將三十里挾彈乘一騎馳赴之識其/為賊首者彈發中左目又再彈中右目賊衆大駭伏)¶
<pb:KR2k0048_WYG_041-83a>¶
　(地請死文偉曰第為我送金還庫當貸一死賊唯命/文偉以一騎尾其後抵縣羣賊請死文偉笑曰不足)¶
　(汚吾刅悉/杖而遣之)¶
　張　勛(正徳時髙苑縣防城指揮時流賊楊寡婦冦/掠州縣兵備許逵擊之於濰賊將走滄州勛)¶
　(度其必從城西間道乃勒兵邀/之斬獲甚衆自是賊不敢窺青)¶
　藍　瑞(字伯麟河南鄧州人正徳中為青/州府推官蒞政亷明吏民畏服)¶
　温　純(陜西三原人嘉靖間知夀光縣闢草萊決/寃滯一秉經術大著賢聲行取監察御史)¶
　李宗樞(陜西富平人嘉靖時知諸城縣邑多衛弁奪/民田隠糧漏役大為民患樞悉按治之令占)¶
　(田者咸自首民得歸田萬餘畝邑境東瀕海秋收時/羣盜常竊刈民禾放洋而去前令多不能制樞設法)¶
<pb:KR2k0048_WYG_041-83b>¶
　(防捕盜皆屏/跡民甚徳之)¶
　姜　璧(順天文安人隆慶時知樂安縣丈量地畝/編審徭役實心行政事無縁飾治以最聞)¶
　胡良機(字省之江西南昌人萬厯時知臨淄縣以慈/恵著稱尋調益都淄人詣闕争之不得因召)¶
　(為監察/御史)¶
　王夢尹(直𨽻寜津人萬歴時知臨淄縣時徐鴻儒以/白蓮教倡亂兖西邑有焚香聚衆者將應之)¶
　(夢尹委曲諭以利害曰爾等愚民被誘甘蹈白刅者/以向曽籍名伊教中懼株連不汝宥爾吾今為爾等)¶
　(明立自首之案彼雖有籍何慮哉且爾縱不顧身獨/不顧父母妻子乎衆皆感泣其黨立時解散尋調益)¶
　(都治亦/稱最)¶
<pb:KR2k0048_WYG_041-84a>¶
　汪喬年(字嵗星浙江遂安人天啟時知青州府遇嵗/饑輙捐俸錢倡率紳士咸輸助賑各屬額解)¶
　(常例嵗不下二萬金悉辭不受每出聴事廊廡下置/土銼十餘令訟者自炊侯鞠吏無敢索一錢者陞任)¶
　(去郡人立/祠祀之)¶
　朱之馮(字樂三順天大興人崇禎時以叅議分巡青/州每讞大獄止訊巨魁餘悉縱遣兩臺嘗病)¶
　(其失出之馮曰民之甘於從盜者正以株連懼罪爾/若縱遣之後能改悔即為良民若仍復煽誘則亦巨)¶
　(魁也人服其言進副使奉表入都家屬在濟南十五/年城破母李氏妻馮氏及子皆死之後之馮巡撫大)¶
　(同流賊陷/城自經死)¶
　張文烶(通州人崇禎初知益都縣仁/慈寛厚在任九年人感其恵)¶
<pb:KR2k0048_WYG_041-84b>¶
　文昌時(廣西全州人崇禎時知臨淄縣以廉恵得/民十五年城破與訓導申周輔共死之)¶
　周啓元(湖廣黄岡人崇禎時知髙苑縣十/五年城破啓元朱衣坐堂上死之)¶
　李　耿(北直大興人崇禎時知夀光縣/十五年城破耿自縊於城樓上)¶
　　(附/)申良(知諸城縣/詳登州府)¶
　登州府¶
漢¶
　毛　欽(桓帝時為黄令時張儉亡命東萊止李篤家/欽操兵到門撫篤曰蘧伯玉恥獨為君子足)¶
　(下如何自専仁義篤曰篤雖好/義明公載半去矣乃逸儉使逃)¶
<pb:KR2k0048_WYG_041-85a>¶
晉¶
　龎　伉(懐帝時為東牟太守時王彌/冦青州伉拒之不屈被害)¶
北朝¶
　邢　臧(字子良河間人宣武帝時為樂安内史/清慎奉法後遷濮陽太守亦有恵政)¶
　杜　弼(字輔元中山曲陽人明帝時為曲成令清静/仁慈獄訟止息逺近稱之時光州發所屬兵)¶
　(達北海郡皆縣令部送軍所州兵多散/去惟弼所送無一逸者其得民心如此)¶
唐¶
　常　俊(𤣥宗時為登州刺史渤/海靺鞨冦登州俊死之)¶
<pb:KR2k0048_WYG_041-85b>¶
　嚴　俊(𤣥宗時為登州刺史布治/行恵吏畏其威民懐其徳)¶
　鄭　昈(滎陽人𤣥宗末為北海尉時縣民孫俊聚黨/將應安禄山昈率衆擊殺之改登州司馬李)¶
　(光弼表為武寧府判官後遷沂/州刺史降賊李浩等五千餘人)¶
　畢元愷(穆宗時寜海州刺史/子恵困窮民懐其徳)¶
五代¶
　郭　進(深州博野人仕周為登州刺史郡多盜賊進/率鎮兵平之部内肅清吏民千餘請立屏盜)¶
　(碑世宗命近/臣撰文賜之)¶
　李萬超(太原人初仕周為萊州團練使從平淮南移/登州團練所至皆有善政時詔重均田租前)¶
<pb:KR2k0048_WYG_041-86a>¶
　(牟平令馬陶籍𨽻文登隠田不税萬超命繫之將先/斬而後聞陶懼遁由是人皆以實首賦役公平人心)¶
　(悦/服)¶
宋¶
　李繼昌(上黨人太宗時青齊嵗饑多盗乃授繼昌/登萊等處都廵檢使剿撫並行羣盜乃息)¶
　侍其儲(字景升河内人真宗時知登州㑹嵗饑/其儲請漕江淮米以賑貧乏活者甚衆)¶
　劉　渙(字仲章保州保塞人仁宗時知登州増置/刀魚船以備海冦冦不敢犯民賴以安)¶
　郭志髙(仁宗時知登州修浚城池招置水軍凡防/海武備無不整飭歴久人感其遺澤云)¶
　趙　滋(字子深開封人仁宗時知登州乳山砦兵叛/殺巡檢滋聞變往按之入其壘次第推問得)¶
<pb:KR2k0048_WYG_041-86b>¶
　(黨惡百餘人悉付之獄人莫/敢動在郡五年盜賊屏息)¶
　趙延&KR0270;(真定人神宗時為登州團練防禦使判登/州兵民安輯後知青州亦以循績致譽)¶
　許　遵(字仲塗泗州人神宗時知登/州詳慎刑獄以强敏仁恕稱)¶
　蘇　軾(字子瞻四川眉山人哲宗時知登州初元豐/時嘗知宻州司農行手實法不時施行者以)¶
　(違制論軾謂提舉曰違制之坐出於司農是擅造律/也未即行既而朝廷知其病民罷之安撫使捕盜卒)¶
　(兇暴恣横將為亂民奔訴軾軾識其姓名而故投其/狀於地曰必不至此卒聞之遂不為意乃徐使人誘)¶
　(出戮之哲宗即位改知登州未一月召入為禮部郎/中將行以未覩海市為憾嵗當除為文以祭海神翌)¶
　(日海市現人以為清正之感通於神明愈惜其去/登之速因志其海市詩文勒石蓬萊閣至今猶存)¶
<pb:KR2k0048_WYG_041-87a>¶
　　(附/)馬知節(知登州詳/東昌府)宗澤(通判登州/詳東昌府)馬黙(知登州/詳人物)¶
　　李師中(知登州/詳人物)¶
金¶
　完顔𠂻(世祖曽孫天㑹時為寜海州刺史時賦役不/均甚為民累𠂻分别髙下各得其平民皆服)¶
　(其至公立石頌徳隣/境聞之多取法焉)¶
　李自牧(大定中為棲霞縣令専務/徳化政簡刑清邑稱大治)¶
　王　瑜(明昌時為文登縣令持身正直/勸農興學専尚徳化不任刑罰)¶
　史嗣真(漁陽人明昌時為文登縣令不受私謁發/奸摘伏庭無留訟代去民為立祠祀之)¶
<pb:KR2k0048_WYG_041-87b>¶
　烏庫哩榮祖(本名福興河間人明昌時為寜海州/刺史貞祐二年城陷榮祖力戰死之)¶
　吳邦傑(哀宗末為登州通判元兵至被執驅令領兵/攻城邦傑曰食君之禄而攻君之城可乎勸)¶
　(之降不屈與之飲/食亦不顧遂遇害)¶
元¶
　王鼎臣(真定人世祖時為棲霞尹期年/教化大行風俗淳厚士民頌之)¶
　史繼民(世祖時為招逺縣尹先是民鮮知禮繼民定/為吉㓙軍賓之儀每朔望集士子於明倫堂)¶
　(講習開導令其教化鄉里三/年之内翕然同風稱文物焉)¶
　張元禮(泰定時以指揮守寜海州有劇賊據文登縣/分冦州境元禮晝閉城若自守狀而一夕馳)¶
<pb:KR2k0048_WYG_041-88a>¶
　(至文登盡抜其寨賊/黨悉就擒民賴以安)¶
　　(附/)郭侃(知寜海州/詳東昌府)陳子恒(招逺尹/詳人物)張起巖(登州同/知詳人)¶
　　(物/)¶
明¶
　周　斌(字斐臣浙江錢塘人洪武初知登州後陞州/為府即以斌知府事創建規模措施盡善至)¶
　(今稱賢守者/以斌為第一)¶
　林　弼(福建人洪武時知登州府慈恵愛民/政平訟簡尤以文學著名訓廸士子)¶
　畢汝舟(直𨽻武清人洪武時知登州府/亷明正直郡邑稱治民甚懐之)¶
<pb:KR2k0048_WYG_041-88b>¶
　段　堅(陜西蘭州人洪武時初任福山知縣尋陞知/登州府持身剛正器識宏逺常以道義自任)¶
　(學者/宗之)¶
　朱希顔(南直江都人洪武時為登州府同知/興學校崇教化鋤强抑豪名强幹吏)¶
　嚴　節(洪武時知黄縣在任九年民安/其治陞順天府丞因立祠祀之)¶
　張　鳯(洪武時知文登縣亷明正直剛毅果斷/恵濟惸獨興崇學校去後人愈思慕之)¶
　蔣　賢(南直武進人永樂時知蓬萊縣公亷勤慎/賦役均平厯九載男婦皆以蔣父呼之)¶
　張　哲(陜西蒲城人宣徳時知招/逺縣寛慈仁恕百姓樂之)¶
　戴　瑶(河南汝寜人正統時知登州府修建/學校公署不傷財不勞民人服其恵)¶
<pb:KR2k0048_WYG_041-89a>¶
　林元美(福建閩人正綂時知寧海州時州置兩衞軍/多於民習俗暴戾訟無虚日元美抑衞伸民)¶
　(用潛移黙化之術衛軍且多感之有二僧丐於市元/美訶之見其色動執訊之乃隣境逸獄盜也人咸服)¶
　(其/神)¶
　郭　容(字子仁山西渾源州人成化時知寜海州時/州有任姓豪滑鄉人畏之目為任虎容未下)¶
　(車潛得其不法事甫任事輙縛而杖殺之州人大快/嘗謂牧令之責實兼教養因條具利民化俗十六事)¶
　(於監司/請行之)¶
　婁　鑑(北直獻縣人成化時知棲霞縣蒞政/公勤撫善良抑豪滑以明察著聞)¶
　李　勉(山西祁州人成化時知招逺縣仁慈愛民/終任三年獄中無一囚繫巡按特表其賢)¶
<pb:KR2k0048_WYG_041-89b>¶
　胡　昻(山西定襄人成化時知招/逺縣亷能明斷以公道稱)¶
　徐　問(字用中南直武進人𢎞治時知登州府時/濱海多盜問廣設方畧盜藪為之一空)¶
　李　鉞(山西太平人𢎞治時知蓬萊縣以亷幹遷登/州同知嘗因登臨之暇疏見聞善惡於蓬萊)¶
　(閣以寓儆勵聞/者莫不猛省)¶
　劉　淵(北直安肅人𢎞治時知黄縣政尚寛和民有/争訟必先召入私署委曲開導使自相悅服)¶
　(而後已暇則出郭問民&KR1282;苦隨事施濟無不愜願常/夜行城市中聞紡織與吟誦聲必流連徃復俟其既)¶
　(輟而後歸次日召而慰勞之以/是民皆勤於耕讀而俗亦近古)¶
　李　敬(山西大同人𢎞治時知文登/縣知大體急先務有良吏風)¶
<pb:KR2k0048_WYG_041-90a>¶
　馮　崑(蘇州人正徳時知登州府時土冦擾亂之餘/人民逃散土地荒蕪崑招集流離捐給牛種)¶
　(免其租徭禁其侵擾數年之内閭閻復業生聚繁衍/漸復成𢎞之盛百姓感之於去官之日皆醵金助装)¶
　(崑堅辭不受/乃建祠祀焉)¶
　鄭　漳(字世績福建同安人正徳時知登州府恬淡/簡黙嘗書真西山四事十害於屏時以自警)¶
　(逾二年遷秩去/百姓遮道留之)¶
　申　良(字延賢山西髙平人正徳時知招逺縣㑹土/冦起膠萊間良預為戰具冦再至皆斬却之)¶
　(後調知諸城招逺皆有保障/功民懷其徳各圖像祀之)¶
　陳　韜(山西大同人正徳時為萊陽主簿土賊/攻城韜率衆死守城陷被執不屈死之)¶
<pb:KR2k0048_WYG_041-90b>¶
　温如玉(字孟醇湖廣鄖陽人嘉靖時由監察御史出/為山東海防道時遼陽諸島交匿無賴間出)¶
　(剽刼登萊之間時被驚擾如玉揚兵海上日厲水戰/方畧以張其勢而宻遣指揮湯詔等招撫諸島酋長)¶
　(約日來歸並請於臺省宥其已往編立保伍給田通/市咸遵約束焉後以勞疾卒於官島人莫不哀感)¶
　韋國賢(萬厯時知福山縣時中使𣙜礦税於山東到/處恣横而陳增為尤甚增至福山國賢分庭)¶
　(抗禮増怒其不拜國賢厲聲曰祖宗無此儀註/増劾其阻撓詔逮之巡撫萬象春疏救亦被劾)¶
　金友勝(登州衛世襲指揮使崇禎五年叛兵冦登州/圍城七日防撫孫元化遣部將張燾擊之令)¶
　(友勝居守時官兵多受賊餌戰初酣忽無故自却蓋/欲導賊入城見友勝巡防嚴宻不敢動是夕友勝登)¶
　(陴巡警至南門城外官兵發大礟仰攻之友勝遇/害賊從東門入其故友耿仲明收其屍殮𦵏之)¶
<pb:KR2k0048_WYG_041-91a>¶
　吳世揚(河南洛陽人崇禎時知黄縣/叛兵陷城世揚罵賊死之)¶
　梁　衡(崇禎時知萊陽縣叛兵/圍萊陽城衡屢撃却之)¶
　張竒功(崇禎時為登標叅將防守/黄縣叛兵攻城力戰而死)¶
　熊奮渭(崇禎時為駐防黄縣守備叛兵/攻城與叅将張竒功同力戰死)¶
　張國輔(崇禎時為黄縣丞叛/兵陷城國輔死之)¶
　萊州府¶
漢¶
　張　敞(字子禹河東人宣帝時為膠東相上書言治/劇郡非賞罰無以勸善懲惡吏追捕有功効)¶
<pb:KR2k0048_WYG_041-91b>¶
　(者願得一切比三輔尤異上許之敞至膠東明設購/賞令羣盜自相斬捕除罪吏追捕有功者上名尚書)¶
　(調補縣令數十人由是盗賊/解散國中大治入為京兆尹)¶
　卓　荗(南陽宛人哀帝時為髙宻令寛仁愛民民不/忍欺嘗有言部亭長受米肉遺者荗曰亭長)¶
　(爾父母也子弟不當以時致敬乎遺而不受爾必謂/亭長慢也受之而不從爾之欲爾故言之亭長殆不)¶
　(以情骫法者在任數年道不拾遺蝗/不入境後遷京兆丞宻人涕泣留之)¶
　楊　震(𢎞農華隂人安帝時東萊太守素著/清白史有四知之語人稱闗西夫子)¶
　吳　祐(字季英陳留長垣人桓帝時為膠東相政尚/簡約以身化民民有争訴者輙閉閣自責然)¶
　(後斷其訟以道譬之身到閭里為和解嗇夫孫性私/賦民錢市衣以進其父父曰有君如是爾何忍欺之)¶
<pb:KR2k0048_WYG_041-92a>¶
　(促歸伏罪性持衣自直具談父言祐曰掾以親故受/汚名所謂觀過知仁使歸謝父還以衣遺之又安邱)¶
　(男子母邱長同母行市中遇醉客辱母長殺之祐謂/長曰子母見辱人情所恥然白日殺人宥若非義刑)¶
　(若不忍以長無子使其妻侍獄中遂懐孕至冬盡行/刑長囓指為誓囑兒以報乃投繯死祐相膠東九年)¶
　(復遷齊相亦/有賢聲可稱)¶
　李　咸(字元卓汝南西平人靈帝時為髙密令政多/循績青州表其尤異後以年老乞歸嘗乘敝)¶
　(車犢牛使子弟御之遨/遊山水之間年九十卒)¶
　　(附/)童恢(不其丞/詳人物)孔融(北海相/詳人物)王修(髙宻令/詳人物)¶
晉¶
<pb:KR2k0048_WYG_041-92b>¶
　宋　羆(懐帝時為長廣太守時王/彌冦青州羆不屈死之)¶
北朝¶
　鄭道昭(字僖伯滎陽開封人髙祖時光州刺史政/尚寛厚不任刑威尋移刺兖州均有徳政)¶
　楊　逸(字遵道𢎞農華陰人髙祖時光州刺史㑹嵗/饑檄所屬郡縣盡出倉粟以賑所司以不奉)¶
　(詔難之逸曰天子使逸總州事豈出納之權不相屬/耶乃黜吏逺近閒之争先恐後事竣乃表稱待罪帝)¶
　(反嘉/勞之)¶
　王　由(京兆霸城人明帝時東萊太守/性狷介動必師古人皆欽仰之)¶
　趙　翼(天水人明帝時平/昌太守有治續)¶
<pb:KR2k0048_WYG_041-93a>¶
　鄭　雛(天保時膠州刺史治/行清潔有古良吏風)¶
　王　昕(北海人天保時光州長史遷萊州太守/會嵗饑人相食昕賑恤多方全活甚衆)¶
隋¶
　辛公義(隴西狄道人文帝時萊州刺史下車先至獄/中驗問十餘日遣決咸盡方𦗟受新訟每日)¶
　(坐僚佐二人訊問商確有應禁者公義即自宿聴事/曰刺史無徳導人至繫人於囹圄豈有禁人在獄而)¶
　(心自安者罪人聞之咸自愧悔欵服後有欲訟者父/老輒相勸曰小事何忍又勞使君訟者相讓而止秋)¶
　(霖大水境内禾稼一無所傷帝/知其賢陞揚州道黜陟大使)¶
　宇文愷(字安樂周杞國公忻之弟文帝時萊州/刺史愽學多技藝政尚慈恵萊人樂之)¶
<pb:KR2k0048_WYG_041-93b>¶
　來䕶兒(字崇善揚州江都人煬帝時為平壤道行軍/總管兼檢校東萊郡太守甫至萊輯禁旅料)¶
　(軍實儲糗粮市不易肆民不知兵軍行有日忽聞楊/𤣥感進攻洛陽召裨將旋軍討之衆以無勅不可護)¶
　(兒曰𤣥感以帝逺在江都吾又将涉遼海故敢於謀/逆爾公家之事知無不為専擅在吾不闗諸人也乃)¶
　(旋軍進討令子馳驛奏聞及帝/降璽書嘉勞而  感已就擒矣)¶
唐¶
　趙𢎞智(河南新安人太宗時萊州刺史事兄甚謹兄/殁事嫂如事兄待兄子逾於已子萊人感化)¶
　(其徳凡兄弟争財皆不訟/而自解後進光州刺史)¶
　仇　源(太宗時為即墨令築/隄防水民免其害)¶
<pb:KR2k0048_WYG_041-94a>¶
　王義方(泗州連水人髙宗時為萊州司户叅軍人知/其為李義府所嫉莫敢近者惟門人員半千)¶
　(何彦先相往來母/卒遂隠居不仕)¶
　竇　琰(中宗時為北海令開渠引白狼河水/溉田委曲三十餘里因名竇公渠)¶
　劉康乂(昭宗時為宻州刺史楊/行宻陷密州康乂死之)¶
宋¶
　楊　美(并州文水人太祖建隆三年改北海縣為軍/以美為軍使為政簡易民皆愛之召還民詣)¶
　(闕乞留詔不許/民慟哭而還)¶
　崔頤正(河南封邱人太宗時為髙宻尉國子祭/酒孔維薦其深明經術因遷直講官)¶
<pb:KR2k0048_WYG_041-94b>¶
　葛懐敏(真定人仁宗時為萊州團練使濁流砦兵亂/懷敏曰此將不慎也遣一騎檄取為首者剋)¶
　(期自縛否則全軍皆坐於是/首魁果自殺而餘黨亦解散)¶
　張　㫖(懐州河内人仁宗時知萊州善於拊循而勤/於講武葉清臣嘗薦其有將帥才因改知邢)¶
　(州以/禦邊)¶
　翟汝文(潤州丹陽人徽宗時知密州宻濱海産鹽時/蔡京屢變鹽法縱私販擾民汝文窮治其黨)¶
　(無少貸州應嵗貢牛黄汝文上言曰牛失黄即死非/所以恵農宜輸其直於官不當獨私於密上從其請)¶
　(由是民/困少甦)¶
　韓　浩(相州人靖康時知濰州金兵攻城浩悉力死/守及城陷與通判朱廷傑權北海縣丞王允)¶
<pb:KR2k0048_WYG_041-95a>¶
　(功司理王薦/皆全家徇難)¶
　　(附/)晁補之(知宻州詳/濟南府)蔡齊(知密州詳/兖州府)宗澤(知萊州/詳東昌)¶
　　(府/)張掞(知掖縣詳/青州府)蘇軾(知宻州詳/登州府)田京(知宻州/詳總部)劉¶
　　庠(髙宻教授/詳總部)孫瑜(知濰州詳/曹州府)許仲宣(知北海軍/詳人物)¶
金¶
　富察布展(世宗時濰州刺史清勤簡静/率由舊章不以開創多紛擾)¶
　胡　嵩(武安人世宗時為即墨令政治修明/嘗破妖狐之怪人傳頌之有異政碑)¶
　房周卿(章宗時為膠西主簿常興建/學宫一時文風為之大振)¶
<pb:KR2k0048_WYG_041-95b>¶
元¶
　劉秉恕(邢州人世祖時淄萊路總管有疑獄死者/六人秉恕覆驗得實悉為平反人甚感之)¶
　張崇道(大名人世祖時知密州興舉學/校教化大行民皆率循禮義)¶
　真　閭(上都人至元間為宻州達嚕噶齊勸/農興學百廢具舉秩滿民立去思碑)¶
明¶
　董　俊(洪武時知萊州府為政亷平/寛嚴相濟民立碑頌其徳)¶
　潘　中(洪武時知平度州公平亷介以内艱歸里僦/民車而倍其值抵家民憐其貧甚反脱驂以)¶
　(贈之中因藉以負土成墳期年仍/送至州還其主併其所孶之駒)¶
<pb:KR2k0048_WYG_041-96a>¶
　趙　禮(洪武時知膠州膠為商舶輻輳之地吏多倚/税為奸禮嚴禁絶之曰人出萬死一生覓蠅)¶
　(頭之利豈令若輩坐/享耶逺近皆悦服)¶
　吳　履(字徳基浙江蘭谿人洪武時知濰州時萊守/核民間官驢孶息他縣皆勒民買償履陳不)¶
　(便數事守然之並請邑已償者皆罷州舊例得以羊/牛代秋稅履諭民曰羊牛不無死瘠患不如納粟便)¶
　(民從之他日檄撥羊牛部送陜西民多破産賠累濰/民獨得保全無患㑹改州為縣乃召還民詣闕留之)¶
　(詔不/許)¶
　馬伯行(洪武時為昌邑縣丞亷潔/自守布衣糲食吟誦不輟)¶
　王　真(永樂時鰲山衛指揮時妖婦唐賽兒遣其黨/攻諸城真選軍一百五十人分兩翼擊之殱)¶
<pb:KR2k0048_WYG_041-96b>¶
　(賊千有餘級/諸城圍解)¶
　薛　璘(宣徳時知萊州府亷明節儉恵利及民後卒/於官百姓哀號如喪父母先守兗州後以萊)¶
　(州守易之兖民歌曰誰將萊州土/换去兖川金其為民愛慕如此)¶
　崔　恭(字克讓廣宗人正統時知萊州府尚徳化省/刑罰政平訟理逺近悦服蝗飛入境恭露宿)¶
　(禱於神蝗自投海死百/姓異之為立祠以祀)¶
　仇　鎮(汾西人正統間知膠州仁恕恭儉化民以/徳州有夙逋數千兩鎮請於朝而免之)¶
　董　鼐(陜西同州人天順時知膠州勸農興學無政/不美猶於旱禱必雨屢試應驗民以為神)¶
　張　福(山西蒲州人天順時知平度州/持身亷介扶弱抑强時稱循吏)¶
<pb:KR2k0048_WYG_041-97a>¶
　宋　兑(成化時知濰縣専務以徳化民/不為矯激之行秩滿奏留復任)¶
　李　楘(字從質直𨽻任丘人𢎞治時同知青州尋知/萊州府時勾積屯地戍衛每駕詞及民楘公)¶
　(忠清理不偏不徇或議牧馬於萊又有獻地於/衡藩者楘皆力為争免在任八年民實感之)¶
　蔡　顯(正徳時萊州衞指揮僉事時山東盜起戍衛/職司守禦顯率三子淇英順皆力戰死詔贈)¶
　(䘏有/差)¶
　雷子堅(陜西綏徳人正徳時知平度州時流賊遍處/刼掠子堅修城池繕器械儲芻茭扼險隘賊)¶
　(知其有備遂不敢犯乃抗論將帥坐失機宜詞侵本/兵為當軸者所惡落職歸里猶出私財五百金以佐)¶
　(軍需封貯/州庫而去)¶
<pb:KR2k0048_WYG_041-97b>¶
　喬　剛(正徳時分防濰縣指揮流賊楊寡婦以千騎/犯濰剛與兵巡僉事許逵合撃大破之膠西)¶
　(恃濰/以安)¶
　周思兼(字叔夜南直華亭人嘉靖時知平度州躬行/郊野嘗𢹂飯一盂置籃輿中令鄉民以次畀)¶
　(行咨詢疾苦因盡得閣閻情狀王府奄人縱荘奴奪/民産監司杖奴斃閹迫王奏聞詔問狀撫按檄思兼)¶
　(定讞思兼按之曰此決杖不如法以王故加一等閹/誣告罪當戍以王故減一等監司得復故官又旁郡)¶
　(饑民掠食所司持之急將為亂檄思兼治之思兼減/從坐籃輿手書小木牌數千隨行散置於地令饑民)¶
　(執牌就撫有牌者悉賑以錢穀不數日而事定入覲/舉治行第一内櫂部曹後督臨清磗厰募民築隄身)¶
　(立赤日中堤成三日而秋漲大/至民得免於災仕終湖廣叅政)¶
<pb:KR2k0048_WYG_041-98a>¶
　宋　禮(河南葉人隆慶時知平度州持身端/謹蒞政嚴明在任八年治稱循卓)¶
　于仕亷(字元正南直金壇人萬厯時為登萊兵備副/使繕萊州城其後三十餘年叛將李九成攻)¶
　(萊州閲七餘月終/以城堅不得破)¶
　龍文明(江西永新人萬厯時知萊州府時守/道于仕亷築城之役文明實贊助之)¶
　朱萬年(貴州黎平人崇禎時知萊州府叛將李九成/等攻萊久城守益堅賊詭乞降防撫謝璉偕)¶
　(萬年往受賊執之以精騎五百擁萬年至城下使呼/守者出降萬年大呼曰賊精騎盡在此急發砲毋念)¶
　(我為守将楊御蕃不忍萬年頓足大呼賊怒/殺之及砲發賊果傷其半詔贈太常寺卿)¶
　任　棟(陜西永夀人崇禎時為萊州通判時李九成/既以詐降殺知府朱萬年棟乃與同知冦化)¶
<pb:KR2k0048_WYG_041-98b>¶
　(掖縣知縣洪恩照總兵楊御蕃等悉力/死守凡數月及圍解各論功進秩有差)¶
　陳所聞(直𨽻新安人崇禎時知平度州/叛將李九成陷城所聞死之)¶
　薛文周(陜西安定人崇禎時知掖縣時/兵燹之餘撫綏有方民受其恵)¶
　邢國璽(河南長葛人崇禎時知濰縣有修城浚濠之/功召擢主政時運道阻梗議開膠萊河國璽)¶
　(力陳其便即擢為登萊兵備僉事經度河/道十五年聞濟南城陷率兵赴援墜馬死)¶
　武定府¶
漢¶
　龔　遂(山陽南平陽人宣帝時渤海太守時嵗饑多/盜遂至飭屬縣捕盜吏曰諸持田器者皆良)¶
<pb:KR2k0048_WYG_041-99a>¶
　(民吏無得問持兵者乃為賊詰之母少怠令下羣盜/即時解散因開倉以賑恤之民有賣刀買牛賣劍買)¶
　(犢之謡數年吏民富實獄訟/衰止上聞徵為水衡都尉)¶
　楊　璇(㑹稽烏傷人靈帝時渤海太/守有異政入拜尚書僕射)¶
晉¶
　鄒　湛(字潤甫南陽新野人太康時為渤海/太守少以文學知名故居官多恵政)¶
　劉　亮(懐愍時渤海太守以王浚/謀將僭號亮諌不從遇害)¶
　邵　續(字嗣祖魏郡安陽人懐愍時為樂陵平原二/郡太守當板蕩時能以兵屬元帝忠於晉室)¶
　(後為石秀龍所執送/於石勒不屈遂遇害)¶
<pb:KR2k0048_WYG_041-99b>¶
北朝¶
　蘇　淑(字仲和武邑人魏熙平中為樂陵内史綏撫/有民譽後謝病歸老㓜訴乞者甚衆淑清心)¶
　(愛下嘗厯三郡皆為士民/所思當時推為良二千石)¶
　封子繪(字仲藻蓚人世宗時渤海太守曉達政事長/於撫綏州郡以安弟子繡亦為渤海太守)¶
隋¶
　裴　藴(河東聞喜人文帝時棣州刺史有能/名大業中考績連最徵為太常少&KR0056;)¶
唐¶
　薛大鼎(字重臣汾隂人髙宗時為滄州刺史奏開無/棣溝引魚鹽之利百姓歌曰新河得通舟楫)¶
<pb:KR2k0048_WYG_041-100a>¶
　(利直達滄海魚鹽至昔日徒行令跨駟美哉薛公徳/廣被時大鼎與瀛州刺史鄭徳本冀州刺史賈敦頥)¶
　(齊名故河北稱/為鐺脚刺史)¶
　邵　播(昭宗時棣州刺史朱全/忠陷棣州播不屈死之)¶
五代¶
　華温琪(字徳潤宋州下邑人仕梁為棣絳二州刺/史時河溢為患温琪徙治新城民賴其利)¶
　張　錫(閩縣人仕梁為棣州軍事判官郡有麴務以/牙將主之頗恣横民有犯麴三觔輙置之死)¶
　(既而牙將盜官麥百斛私造麴事覺錫判曰麴犯三/觔求生不得麥盜百斛免死誠難因置於法後為淄)¶
　(川令不畏强禦専務愛/民民皆感而頌之不諼)¶
<pb:KR2k0048_WYG_041-100b>¶
　李　瓊(滄州饒安人晉出帝時棣州刺史楊/光逺以書招之瓊拒而不納帝嘉之)¶
　　(附/)劉遂清(唐棣州刺/史詳人物)¶
宋¶
　何繼筠(字化龍河南人太祖初為棣州防禦使從征/太原晉陽所戰皆㨗以功拜建武軍節度使)¶
　(判棣州前後在鎮二十年與士卒同甘苦得其死力/邊人畏服多畫像祀之其子承矩為衙内指揮使善)¶
　(撫循百姓是以軍民輯和亦以/從征太原功擢齊州團練使)¶
　周　渭(字得臣昭州恭城人太祖初知棣州殿直傅/延翰謀走契丹渭擒之械送闕下渭在郡以)¶
　(簡肅稱及代吏民遮/道乞留詔賜錢百萬)¶
<pb:KR2k0048_WYG_041-101a>¶
　路　振(字子發永州祁陽人太宗時知濱州契丹嘗/薄城下州民震恐振親加撫諭曰大兵不日)¶
　(赴援但堅壁自守吾且滅之數日契丹/引去轉運使劉綜稱其能詔書褒美之)¶
　呂夷簡(夀州人真宗時知濱州五代時河北税及農/器宋初沿之至是夷簡奏請得免又沿河修)¶
　(築隄防分導水勢雖/濱河海嵗無淹澇)¶
　孫　冲(字升伯趙州平棘人真宗時為太常博士河/決棣州冦凖請徙州治河命冲往按視還言)¶
　(徙州治堤不若塞河為便遂以冲知棣州/自秋至春河凡四決皆塞之遷殿中御史)¶
　李仕衡(字天鈞成紀人真宗時為河北都轉運使棣/州屢苦河患仕衡奏徙之明年旱蝗請發粟)¶
　(以賑後知青州捕盜猶/著能聲尋入為三司使)¶
<pb:KR2k0048_WYG_041-101b>¶
　張士遜(字順之隂城人真宗時為河北轉運使時以/避河徙州陽信議者以所遺糧多為不可遷)¶
　(士遜視瀕河州縣方乏食即計所餘以/貸貧者期來嵗輸還新治州公私便之)¶
　髙若訥(字敏之并州榆次人仁宗時知商河縣時有/職分田牛種科及里地若訥自為置辦不以)¶
　(累民且/著為例)¶
金¶
　李　珪(世宗時知濱州蒞政亷明嘗條/畫七事以革夙弊民受其恵)¶
元¶
　髙謙亨(直𨽻深州人世祖時為利津尹奉法惟謹慎/重刑獄嘗立廟學教授生徒利津學校之興)¶
<pb:KR2k0048_WYG_041-102a>¶
　(遂從/此始)¶
　趙　珪(河間人成宗時為渤海尹嵗饑請於朝得内/府楮幣及利津倉粟以賑又請免秋租使民)¶
　(得安業上皆可其請/秩滿民奏留遂復任)¶
　　(附/)姜　彧(知濱州/詳人物)髙　禧(商河霑化/尹詳人物)¶
明¶
　凍　泰(河南睢州人正統間知利津縣亷明仁/恕振士風革吏弊百姓懷徳稱為能吏)¶
　何　淡(北直順徳人天順時知濱州治政多善民皆/稱之其均徭定役雖更歴久逺終不能易其)¶
　(法民愈/追念之)¶
<pb:KR2k0048_WYG_041-102b>¶
　白　旻(北直保定人天順時為陽信縣丞持守公亷/杜絶私謁撫逃亡振貧乏培養士子率作文)¶
　(教政皆稱善值本縣令缺民扶老攜㓜詣闕奏請上/即許旻為令操行有加於昔又任五年以薦超刑部)¶
　(員外/郎)¶
　王　檵(江西泰和人成化時知武定州/政治明敏人不敢欺考績居最)¶
　衞　術(山西蒲州人成化時知武定州剛直亷敏/崇尚禮教民俗丕變去後人猶思慕之)¶
　才　寛(北直遷安人成化間知商河縣平/易近民政事修舉仕至都御史)¶
　王　嵩(河南汲縣人成化間知青城縣/亷明慈恵有古循吏風祠於郊)¶
　朱大用(南直句容人成化間知青城縣政/修人和循聲逺播改擢衡州推官)¶
<pb:KR2k0048_WYG_041-103a>¶
　劉　瓚(保定清苑人成化時知蒲臺縣開荒蕪勸民/耕織建廟學敦率士行人以為得養教之實)¶
　(秩滿行取監察御/史官至吏部侍郎)¶
　徐　昇(江西豐城人成化時知蒲/臺縣勤於撫字民樂其寛)¶
　陶　福(浙江臨海人成化時知利津縣勸/農桑興學校築隄防水民賴其利)¶
　楊　儉(河南儀封人𢎞治時知利津縣凡海口商/舶往還稽察必嚴而絲毫不染逺近徳之)¶
　沂州府¶
漢¶
　碭　魯(武帝時為東海太守/治官蒞民以亷節稱)¶
<pb:KR2k0048_WYG_041-103b>¶
　尹翁歸(字子兄河東平陽人宣帝時為東海太守治/極明察郡中吏民賢不肖及奸邪罪名盡知)¶
　(之時有大豪許仲孫為奸滑二千石莫能制翁/歸至論仲孫棄市一郡怖慄相戒莫敢犯禁)¶
　馮　立(字聖卿上黨潞人元帝時為東海太守居職/公亷多知有恩貸好為條教吏民嘉美時東)¶
　(海琅邪各為一郡立兄野王/治琅邪有聲立能嫓美焉)¶
　祭　彤(字次孫潁川潁陽人光武時為㐮賁令時郡/國尚未悉平彤至誅姦滑殄支黨野無伏莽)¶
　(民賴/以寜)¶
　劉　寛(字文饒華隂人桓帝時為東海相政多仁恕/吏人有過但用蒲鞭示辱每行縣止息亭傳)¶
　(輙引學官諸生執經對講見父老勸以農桑勉/以孝悌人感徳興行日有所化後入為太尉)¶
<pb:KR2k0048_WYG_041-104a>¶
　趙　咨(字文楚東郡燕人靈帝時為東海相在官/清簡計日受俸豪黨化其節儉奉法惟謹)¶
　　(附/)刁韙(東海相詳/兗州府)汲黯(東海太守/詳人物)¶
(三/國)魏¶
　吳　質(字季重夀春人黄初中為東莞太守士人盧/顯為人所殺質曰此士無讐而有少妻所以)¶
　(死乎適見其比居有少年書吏李若見問而色動遂/窮詰情狀即自首罪人斯得每軍功賞賜皆散之於)¶
　(衆無入已者在郡九年吏民便安將士用命後遷征/東將軍假節都督青徐諸軍事廣農積榖有兼年之)¶
　(儲/)¶
晉¶
<pb:KR2k0048_WYG_041-104b>¶
　王　承(字安期太原人愍帝時為東海太守政尚清/静不為苛細有小吏盜池魚綱紀推之承曰)¶
　(文王之囿與衆共之池魚何足惜耶有書生犯夜禁/為吏所拘問之乃曰從師受書不覺日暮承令送歸)¶
　(其家其從容/寛裕如此)¶
隋¶
　鄭善果(滎澤人文帝時授沂州刺史其母崔賢明通/曉政治善果出聴事母恒於障後聞其剖斷)¶
　(合理則悦否則䝉被而泣善果伏於床下良久母乃/起責之善果由此克已號為清吏後轉魯郡太守考)¶
　(績為天/下最)¶
唐¶
<pb:KR2k0048_WYG_041-105a>¶
　傅良弼(字安道清河人徳宗時授沂州刺史時良弼/守樂夀城為王庭凑所遏聞沂州之命乃力)¶
　(戰突圍而出朝廷以良/弼忠賜以奴婢服焉)¶
　王　沛(許昌人憲宗時拜兗海沂密節度使時新建/軍府軍士多獷驁沛明示法制簡閲以時軍)¶
　(政嚴肅州乃大治兵/輯民安稱雄鎮焉)¶
　　(附/)曹華(兗鄆節度/使詳人物)¶
宋¶
　趙徳彜(秦王廷美之子太宗時判沂州飛蝗入境乃/引咎歩禱蝗盡入水有儒生郊居肄業忽有)¶
　(尸横舍外所司疑其殺人誣置於法徳彛察其/寃命他司按之未幾獲殺人者生由是得釋)¶
<pb:KR2k0048_WYG_041-105b>¶
　韓　道(仁宗時為沂水主簿時京東多盜臨沂尉/適缺命道兼之道廣設方畧收捕殆盡)¶
　　(附/)任宗(通判沂州/詳人物)¶
金¶
　李　偲(字子友定州安喜人熙宗時為沂州防禦使/轉運使檄郡調急夫數萬輸粟朐山值久雨)¶
　(泥濘民苦跋渉偲遣吏覘朐山儲糧尚可支半/嵗即具牒緩期俟秋冬刻運郡民無不感之)¶
　張汝芳(遼陽人章宗時知沂州治民寛裕而/馭吏嚴肅深得政體厯久猶稱頌之)¶
　完顔伯嘉(字輔之章宗時為莒州刺史偶讞縣盜賕/止錢二千以為原所盜物伯嘉曰饑寒為)¶
　(盜止得錢二千何以經月不使一錢此官兵捕盜不/獲誣以凖罪爾詰之果得其實由是各屬畏其明察)¶
<pb:KR2k0048_WYG_041-106a>¶
　(皆不敢欺而/盜亦止息)¶
　鈕祐禄守愚(字仲誨章宗時為臨沂令先是詔括山/東地畝隠匿者没入官告者給賞莒州)¶
　(刺史教其奴告臨沂人冐地積賞錢三百萬先給官/鏹乃徵於民民多逃避守愚列其寃狀白於州州不)¶
　(為理即聞於户部而徴/還之流民始漸歸業)¶
　時茂先(許州人宣宗時為日照沙溝酒監寓居諸城/時紅襖賊據密州居民相率迎之茂先攔諸)¶
　(村口謂衆曰此賊爾女等不可往賊聞而執之剜目/斷舌至死罵不絶口事聞詔贈武節將軍同知沂州)¶
　(防禦/使)¶
　　(附/)燕寜(莒州提控/詳總部)¶
<pb:KR2k0048_WYG_041-106b>¶
元¶
　儲企范(世祖時知沂州有文學多恵政初同知泰/安州亦能興舉學校兩地士民咸稱頌之)¶
　張伯玉(世祖時為郯城尹亷而能寛公/以行恵抑强扶弱民甚徳之)¶
　彭庭堅(温州瑞安人順帝時為沂州同知争毁牛/皇神祠驅鄰境賊免横急徴歛民甚徳之)¶
　重　喜(東呂糺氏世祖時莒州行征萬户築十/字路城以資守禦實心任事時甚賴之)¶
　苑　華(成宗時為沂水尹以勸農興學為務/與人雖極和平而絶無敢干以私者)¶
明¶
　趙　麟(洪武時知莒州長於文學亷潔/有守凡廟學公署皆所創建)¶
<pb:KR2k0048_WYG_041-107a>¶
　弁　魯(浙江烏程人洪武時為莒州同知青州民孫/古朴等作亂襲莒州執魯初猶不敢加害擁)¶
　(至城南鄒家村魯大罵賊不/能堪殺之詔贈官并䘏其家)¶
　邊　傑(直𨽻行唐人永樂間知郯城縣剛直有/守吏民畏服秩滿民奏留之復任九載)¶
　沈　固(字仲威鎮江丹陽人宣徳時為沂州同知時/有建言州西寳山社産銀鑛詔下核實將行)¶
　(固力爭以為不可謂費多而得/少恐勞民且致亂事遂中止)¶
　葉元凱(浙江麗水人正統時知沂水縣存心仁/恕勤政愛民後卒於官民立祠祀焉)¶
　陳　孜(邳州人天順時知沂水縣時/城壊孜用石甃之沂人永賴)¶
　李　琦(順天霸州人天順時知郯城縣持身亷/謹勸農桑興學校決獄明允吏民懷服)¶
<pb:KR2k0048_WYG_041-107b>¶
　毛　玘(字國珍任邱人天順時知蒙隂縣母久失明/玘迎養官舍朝夕焚香跪餂母目復明咸謂)¶
　(孝感所致邑有逋賦積年無着玘多方完補而民不/累㑹監司以檄徴均徭陋規玘拂之遂致憾罷官歸)¶
　李　楷(南直松江人成化時知郯城縣嵗饑/開倉賑給括富民輸助之全活甚衆)¶
　趙一貫(霸州文安人成化時知日照縣田功水利/力為興舉屢能變歉為豐民受其賜焉)¶
　席　書(字文同四川遂寜人𢎞治時知郯城縣勸民/墾荒流民皆復來歸作新黌舍以課諸生值)¶
　(嵗饑倡義民輸粟又擇民分地為粥以食之立/保甲法盜賊無敢入境以政最行取監察御史)¶
　唐　龍(字虞佐浙江蘭谿人正徳時知郯城縣㑹/流賊劉七等作亂龍練兵殺賊民甚賴之)¶
　穆　相(字伯寅三原人正徳時知沂水縣外書六事/内書四知以自勵政績著聞行取監察御史)¶
<pb:KR2k0048_WYG_041-108a>¶
　晉承眷(山西洪洞人萬歴時知沂州會白蓮教倡亂/承眷申嚴保甲訓練民兵籌畫守禦之策三)¶
　(城以/安)¶
　侯國安(北直雄縣人萬厯時知莒州莒賦糧無正户/鄉長苦累殊甚國安行均丈法地畝一清户)¶
　(給由票令各自/輸納民永賴焉)¶
　杜一岸(陜西澄城人萬厯時知日照縣清欺隠減/力役又纂修邑乘加意文獻時人推重焉)¶
　杜　洽(字玉峯北直任丘人萬厯時知䝉隂縣創立/學田一千畝凡貧生力不能婚喪者皆藉給)¶
　(焉其功在學/校者如此)¶
　泰安府¶
<pb:KR2k0048_WYG_041-108b>¶
漢¶
　嚴　望(九江人宣帝時太/山太守治有能名)¶
　彭　宣(字子佩睢陽人哀帝時遷東平國太傅/張禹薦其經明有威重遂入為右扶風)¶
　劉　章(光武兄縯之子帝以其少貴欲令親吏事/乃以章為平隂令有政績封為太原王)¶
　申屠剛(字巨卿茂陵人光武帝時以數切諫失旨/出為平隂令有政績復徴拜大中大夫)¶
　謝夷吾(字堯卿㑹稽山險人明帝時為夀張令嘗表/邑女子張禹之孝行蝗起泰山過夀張界不)¶
　(入以尤異遷/荆州刺史)¶
　陳　寵(字昭公沛國洨人章帝時泰山太守史稱/其勤心物務厯二部三卿所在皆有治績)¶
<pb:KR2k0048_WYG_041-109a>¶
　袁　安(汝南汝陽人章帝時為平隂長嚴重/有威人皆畏之後遷任城令亦稱治)¶
　李　固(字子堅漢中南鄭人順帝時泰山太守時盗/賊屯聚郡兵不能制固悉罷兵歸農以恩信)¶
　(招綏之羣盜悉解散杜喬/巡察兗州表固政為第一)¶
　范　丹(字史雲外黄人桓帝時為萊蕪長後遭黨禁/遂推鹿車載妻子隠居陶山捃拾自給有時)¶
　(絶粒窮居人因歌之曰甑中生塵范/史雲釡中生魚范萊蕪又詳流寓志)¶
　苑　康(字仲真渤海重合人桓帝時泰山太守郡内/豪滑多不法閒康至皆自斂飭先所奪人田)¶
　(宅盡遽還之時山陽守張儉殺中常侍侯覽母并按/其宗黨賓客或有逃匿泰山界者康皆收捕覽因遷)¶
　(怒康誣奏康詐上賊降坐徙日南/後羊涉等詣闕訟之得遷本郡)¶
<pb:KR2k0048_WYG_041-109b>¶
　皇甫規(字威明安定朝那人桓帝時泰山太守時盗/賊侵擾郡縣規至設方畧平之又受命討羣)¶
　(羌屢立戰功/封夀成亭侯)¶
　抗　徐(字伯徐丹陽人桓帝時為泰山都尉/時公孫舉等嘯聚泰山徐悉討平之)¶
　韓　韶(字仲黄潁川舞陽人靈帝時為嬴長盜聞/其賢相戒莫入其境以是隣民多倚附之)¶
　張　遷(字公方陳留人靈帝時為穀城長重民/事矜囚獄黄巾起縣賴保全民甚感之)¶
　應　劭(字仲逺南頓人獻帝時泰山太守㑹黄巾賊/起劭糾牽文武連戰皆克由是賊不敢犯郡)¶
　(賴以/安)¶
　　(附/)王堂(穀城長詳/兗州府)陳俊(泰山太守/詳青州府)¶
<pb:KR2k0048_WYG_041-110a>¶
(三/國)魏¶
　阮　籍(字嗣宗明帝時為東平相籍騎驢到郡視事/之日盡壊府舍屛障使内外相望法令清簡)¶
　(民樂其坦易入為/大将軍從事中郎)¶
晉¶
　鄭　黙(字思𤣥開封人武帝時為東平太守值嵗饑/黙輙開倉出給乃舍都亭自長待罪朝廷嘉)¶
　(黙憂國愛民詔書褒美比之汲黯班/告天下若郡縣有此比者皆聴出給)¶
北朝¶
　裴叔義(河東聞喜人魏髙祖時泰山太/守為政清静樂易民皆頌其賢)¶
<pb:KR2k0048_WYG_041-110b>¶
　崔伯謙(博陵人仕齊為濟北太守/恩信大著逺近皆歸懐之)¶
　李　翥(安邑人仕齊為東平太守當擾攘/時能以文學飾吏治人皆稱其賢)¶
　　(附/)殷孝祖(魏東平太守/詳曹州府)¶
唐¶
　劉光期(𤣥宗時為夀張令以徳/化致瑞應民立石頌之)¶
　姚　誾(天寳末為東平太守起兵討/安禄山與張巡同死於睢陽)¶
宋¶
　雷有終(字道成同州郃縣人太祖時署萊蕪尉知監/劉祺以其年少易之有終發其姦賍祺坐罪)¶
<pb:KR2k0048_WYG_041-111a>¶
　(杖流太祖聞其名即以有終代之而遣内使伍守忠/同掌監事且察其治守忠同事閲月還奏有終强濟)¶
　(狀即召為/大理寺丞)¶
　江休復(字鄰幾陳留人仁宗時知/奉符縣為政簡易民便之)¶
　喬執中(髙郵人神宗時為須城主簿時治河夫役甚/衆部役者不得其人以致衆譟而潰惟執中)¶
　(所部始終帖然後復知鄆州寛厚/有仁政屢典刑獄超雪至數百人)¶
　郭　永(大名元城人徽宗時為東平府司録叅軍/事無大小永咸决之靖康之難不屈而死)¶
　姚益恭(徽宗時知須城縣清白有/才幹鞭扑不施境内大治)¶
　張　俊(字伯英鳯翔成紀人初以承信郎平鄆州賊/有功靖康時從髙宗至東平府命為統制討)¶
<pb:KR2k0048_WYG_041-111b>¶
　(兗州賊李昱俊與數騎突/圍撓戰諸軍争奮遂平賊)¶
　　(附/)徐處仁(知東平府/詳兗州府)范　諷(知平隂縣/詳人物)龔鼎臣(知/萊)¶
　　(蕪縣詳/人物)亷公諤(知萊蕪縣/詳人物)¶
金¶
　完顔守貞(宗室章宗時知東平府帝諭之曰東平素/號雄藩比年飢歉正賴經畫卿其為朕往)¶
　(撫之他日上問宰臣守貞治東平如何對曰甚/不勞力上笑曰朕知彼之才治一路誠有餘矣)¶
　路　鐸(字宣叔冀州人章宗時為東平府治中鐸/述十二訓以教民詔遍諭州縣咸法式之)¶
　雷　淵(應州渾源人至寜中為東平録事河朔重鎮/兵驕將悍民不安枕淵出入軍中上下調輯)¶
<pb:KR2k0048_WYG_041-112a>¶
　(自行臺以下皆倚/藉焉尋陞東阿令)¶
　完顔弼(宗室宣宗時知東平府元兵圍東/平弼屢却之人謂其有文武全才)¶
　　(附/)䝉古綱(知東平府/詳總部)¶
元¶
　宋子貞(字周臣潞州長子人太祖時為東平行臺詳/議官兼提舉學校乃作新廟學延康澹軒王)¶
　(磐為司教招致生徒俾習/經義齊魯儒風為之一振)¶
　張徳輝(字輝卿冀寜交城人世祖時為東平路宣慰/使春旱禱泰山雨立沛凢讞姦賍獄窮之不)¶
　(少貸奏免逺輸豆粟并民間繭絲賦有孀婦負逋賦/實故夫之累將鬻女以償徳輝閒之分俸代完而復)¶
<pb:KR2k0048_WYG_041-112b>¶
　(嫁其/女)¶
　姚　樞(栁城人世祖時為東平宣撫使置勸農檢/察二人量均賦役奏罷鐵官民甚感之)¶
　王　惲(衞州汲縣人世祖時為東平詳議官有/幹才長於斷獄昭雪寃枉民稱其神)¶
　崔　斌(馬邑人世祖時為東平守㑹大軍南伐道經/東平卒有撤民席投其嬰兒於地以死愬於)¶
　(斌斌馳謂主將曰未至敵而先殺吾民國有常刑汝/亦當坐乃下卒於獄又嵗祲奏免租賦仍請得楮幣)¶
　(十萬以賑濟累遷江淮行省左之/丞後為阿哈瑪特誣害天下寃)¶
　塔塔爾台(世祖時世襲東平路達嚕噶齊/在任十年静鎮不擾軍民賴之)¶
　張晉亨(冀州南宫人成宗時權知東平府事勤/於為政不厭煩劇在任七年吏民安之)¶
<pb:KR2k0048_WYG_041-113a>¶
　哲　伯(塔塔爾台之子世監東平官以清白稱嘗出/家蔵書二千餘卷置樓於東平廟學令生徒)¶
　(講習其中其弟圖卜新相/繼修理學宮士論稱之)¶
　和　道(字祥卿懷慶人延祐初為萊蕪尹性嚴明不/事脂韋均賦役廣招徠鼔舞以勸農桑民為)¶
　(樂業猶加意造士一時登仕籍/者皆其成就秩滿民立石誦之)¶
　范仲謙(太原人泰定時為平隂尹勤於/撫綏民樂其業立有善政碑)¶
　　(附/)儲企范(泰安同知/詳沂州府)張之綱(東平路鎮撫/詳東昌府)俞　欽¶
　　(東阿尹/詳人物)¶
明¶
<pb:KR2k0048_WYG_041-113b>¶
　邵　惲(洪武時知新㤗縣亷明平恕在/任九年官無廢弛邑無流移)¶
　李　得(洪武時知萊蕪縣公亷勤恪治政有/聲秩滿民奏留在任又十五年而卒)¶
　曹體仁(洪武時知東平州亷慎公/明教民禮讓撫字最優)¶
　張　仁(洪武時知東平州勤/於撫綏民感其恵)¶
　黄　哲(廣東人洪武時知東阿縣勤於為/政寛以撫民前流移者多還復業)¶
　王季立(南直婺源人洪武時知東阿縣持身亷/潔蒞政公平秩滿當遷百姓詣闕留之)¶
　鄭　華(字思孝浙江臨海人建文時以御史建言貶/授東平州吏目靖難兵圍東平州長貳皆棄)¶
　(城走華率士民固守及城/破不屈偕其妻蕭氏死之)¶
<pb:KR2k0048_WYG_041-114a>¶
　李　湘(字永懐南直泰和人永樂時知東平州常禄/外一無所取嘗築城東戴村壩以除水患又)¶
　(督勸開荒墾田屬邑無不藝之土㑹舊官當還/任民乃詣闕奏留上從其請復任又十餘年)¶
　貝秉彛(初名恒以字行浙江上虞人永樂時知東阿/縣時嵗屢祲因上平糶備荒條議上皆從之)¶
　(并頒下郡縣如東阿式邑西南有巨浸積潦為害秉/彛相視髙下鑿渠引入大清河涸之得膏壤數百頃)¶
　(民食其利尤善綜核凢邑中廢棄物無不籍而蔵之/暇令工匠各裁其用皮以煮膠鐵以鑄杵故紙朽索)¶
　(以為綯絞㑹上北巡勅有司建席殿秉彛咄嗟而辦/帝將召用之阿民泣奏請留而止詔進一階仍留任)¶
　(後以勞/卒於官)¶
　施守正(南直休寜人宣徳時判泰安州多善政尋/知州事以憂去民奏復留至景泰初致仕)¶
<pb:KR2k0048_WYG_041-114b>¶
　伍　禮(江西人景泰時知萊蕪縣政事文學/為一時之最後知曹州亦多治績)¶
　王　範(北直開州人成化時知東平州政尚寛厚/折獄惟良秩滿民奏請留之詔再任三年)¶
　包　溥(字民敬浙江鄞人弘治時知新泰縣在/任六年政成民安陞南京監察御史)¶
　何繼周(福建人𢎞治時知萊蕪縣亷慎有才事/無留滯而振起斯文邑中多其成就者)¶
　鄭　順(北直宛平人正徳時知新泰縣時差役繁/重百姓苦之順乃條上奏減三分之一)¶
　熊　驂(河南固始人正徳時知萊蕪縣流冦侵犯驂/率民兵出戰被執與主簿韓瑭皆不屈死之)¶
　馮守禮(山西猗氏人崇禎末知萊蕪縣十五年城/破守禮偕其子攄竒拱竒自經於署堂)¶
　呉汝宗(福建寜洋人崇禎時知東阿/縣十五年城破汝宗死之)¶
<pb:KR2k0048_WYG_041-115a>¶
　曹州府¶
漢¶
　韓延夀(字長公燕人宣帝時為東郡太守延夀為吏/上禮義好古教化所至必聘其賢士以禮待)¶
　(用廣謀議納諫諍置正五長相率以孝弟不得/舍奸人在郡三年令行禁止考績為天下最)¶
　蕭　繇(東海蘭陵人宣帝時為定/陶令有聲名逺近皆慕之)¶
　王　尊(字子贛涿郡髙陽人元帝時為東郡太守河/水泛浸瓠子金堤老弱奔走尊躬率吏民沉)¶
　(白馬祀水神親執圭璧請以身委因廬居隄上及水/盛隄壊吏民皆趨避惟一主簿在尊旁立不動事聞)¶
　(帝嘉/勞之)¶
<pb:KR2k0048_WYG_041-115b>¶
　翟　義(字文仲汝南上蔡人哀帝時為東郡太守王/莽居攝與都尉劉宇舉兵討莽不克死之)¶
　耿　純(字伯山鉅鹿宋子人光武帝時為東郡太守/奏詔擊泰山濟南平原等賊皆破降之居東)¶
　(郡四年吏民服悦㑹以事免逾年帝征董憲道過東/郡百姓扶老携㓜隨車駕涕泣願復得耿君迨後東)¶
　(郡濟隂盜起拜純為太中大夫使與大軍會東郡擊/之郡聞純入界盜賊九千餘人皆詣純降大兵不勝)¶
　(而還璽書復以/純為東郡太守)¶
　劉　平(字公子彭城人光武時為濟隂郡丞/有治績太守劉育薦之乃授以郡)¶
　張　酺(字孟侯細陽人章帝時為東郡太守酺雖儒/者而性剛方下車擢用義勇摶擊豪强郡吏)¶
　(王青三世死節上疏薦之元和二年帝東巡引酺及/門生等並會於亭中命酺講尚書帝先修弟子之禮)¶
<pb:KR2k0048_WYG_041-116a>¶
　(後修君臣之/禮時人榮之)¶
　橋　瑁(字元瑋宜陽人獻帝時先為兗州刺史甚有/威恵後為東郡太守與袁紹同時起兵衆各)¶
　(數萬共/討董卓)¶
　臧　洪(字子源廣陵射陽人獻帝時初為青州刺史/適黄巾殘破之餘洪收撫離叛百姓復安袁)¶
　(紹忌之表洪遷東郡太守曹操圍張超於雍邱洪從/袁紹請兵赴難紹不與雍邱遂陷洪由是怨紹不與)¶
　(通紹興兵圍之歴年餘不下城中食盡將士/相枕而死莫有叛志及城陷遂不屈而死)¶
　陳　容(射陽人隨臧洪為東郡丞袁紹将斬洪時容/在座謂紹曰将軍舉大事而先殺忠義士乎)¶
　(紹慙併容牽出斬之容曰仁義之事蹈之則君子背/之則小人今日寜與臧洪同死不與将軍同生也)¶
<pb:KR2k0048_WYG_041-116b>¶
　　(附/)王　閎(東郡太守/詳青州府)魯　丕(東郡太守/詳青州府)¶
(三/國)魏¶
　鄭　袤(字叔世滎陽開封人文帝時濟隂太守下車/旌表孝弟敬禮賢能興立庠序開誘後進治)¶
　(成調補大将/軍從事中郎)¶
　沭　並(字徳信河間人文帝時濟隂太守有清名逺/近皆欽仰之與河内常林馬翊吉茂鉅鹿時)¶
　(苗竝登/清介傳)¶
　羊　茂(字季寳平陽人為東郡太守亷介不茍取與/冬月坐白羊皮夏月坐榆木板牀出界雖鹽)¶
　(䜴必買/食之)¶
<pb:KR2k0048_WYG_041-117a>¶
晉¶
　山　曜(河内懐人武帝時/為寃句令以治稱)¶
　虞　昺(字子文餘姚人武帝時濟隂/太守抑强扶弱甚有威信)¶
　韓　𢎞(懐愍時為濮陽太守嘗襲破頓邱郡斬石/勒所署太守邵攀勒怒攻濮陽陷之被殺)¶
北朝¶
　童　騰(髙祖時為鄄城令持身貞亷勤恤/民隠兖州刺史鄭義特表薦之)¶
　殷孝祖(陳郡人魏世祖時歴濟隂陽平東/平三郡太守兗州刺史俱有治績)¶
　邢　邵(字子才河間人明帝時西兗州刺史有善政/凢吏人姦伏守令長短邵無不知之且有文)¶
<pb:KR2k0048_WYG_041-117b>¶
　(名見重/於學者)¶
　刁　雙(明帝末為西兗州刺史時盜賊蜂起州人張/桃弓等招聚亡命公行刼掠雙至境遣人陳)¶
　(示禍福桃弓即隨使歸罪雙厚遇之後有盜發/之處即令桃弓追捕咸悉擒獲於是州境肅清)¶
　陽休之(字子烈右北平無終人仕齊為/西兗州刺史有恵政吏民懐之)¶
隋¶
　乞伏慧(字令合馬邑鮮卑人開皇初曹州刺史曹舊/俗民多隠户慧下車按察得户數萬後轉齊)¶
　(州刺史亦得/隠户數千)¶
唐¶
<pb:KR2k0048_WYG_041-118a>¶
　裴　炎(字子隆聞喜人髙宗時為濮州司倉/叅軍寛厚有竒節後仕至中書令)¶
　姚　崇(字元之硤石人中宗時為濮州司/倉叅軍以亷直稱後為開元賢相)¶
　嚴挺之(名浚以字行華州華隂人𤣥宗時/為濮州刺史治尚嚴肅吏民畏之)¶
　李景伯(邢州相人𤣥宗時濟隂太守/有恵政去後民多思念之)¶
　韋　濟(鄭州人𤣥宗時為鄄城令有詔問令所以/安人者何如時對者二百人惟濟居第一)¶
　張　沼(天寳末為鉅野尉起兵討安禄山時頓邱南/霽雲為人操舟沼識拔之用以為將沼歿霽)¶
　(雲歸張巡後同死於/睢陽之難合祠祀之)¶
　常休明(天寳末為曹州刺史史朝義/攻曹州休明力戰大破之)¶
<pb:KR2k0048_WYG_041-118b>¶
　賈　賁(天寳末為單父尉安禄山陷東京其将尹子/竒屯陳留欲東畧賁乃約濟南太守李隨濮)¶
　(陽人尚衡連兵得衆數萬/子竒不敢進至襄邑而還)¶
　薛　從(字順之龍門人徳宗時為濮州刺史儲粟二/萬斛以備㓙荒後大水詔郎中趙榤為賑濟)¶
　(使事不勞而集㯲表/其才擢為将作監)¶
　丘𢎞禮(僖宗時為曹州刺史朱/全忠陷曹州𢎞禮死之)¶
　　(附/)韋　凑(曹州刺史/詳東昌府)¶
五代¶
　楊師厚(潁川斤溝人梁太祖時為曹州刺史嘗攻王/師範大戰於臨朐一日之内擒八十餘將號)¶
<pb:KR2k0048_WYG_041-119a>¶
　(無敵手以功/進齊州刺史)¶
　李　珽(河西燉煌人梁太祖時為曹州刺史曹素劇/難治刺史十餘輩皆坐廢珽至召邑耆老詢)¶
　(前刺史所不便民者去之民素所習者遵之期月而/曹大治曰新舊相代彼矯此激故民未信從爾吾以)¶
　(民治民前人可師不必力求異/也帝知其能超遷兵部郎中)¶
　趙　玭(澶州人晉天福中為濮州司户叅軍刺史以/其年少欲試以事因授以滯獄令斷之玭引)¶
　(經據古援情就/理悉中欵要)¶
　　(附/)張藏英(周濮州刺史/詳濟南府)¶
宋¶
<pb:KR2k0048_WYG_041-119b>¶
　安守忠(字信臣并州晉陽人太祖時為濮州刺史㑹/河決澶淵命守忠副團練使曹翰護役決口)¶
　(遂塞尋拜濮州團練使在郡二十年帝嘉之曰守忠/方正臣也初守忠筮仕時嘗夢一濮字方廣可二十)¶
　(尺守忠曵而正/之至是始悟)¶
　魏咸信(并州祁人太宗時知曹州時秋霖積澇咸/信決廣濟河隄以導之民田得以無害)¶
　安徳裕(字益之河南人太宗時知廣濟軍性狷介以/風鑑自負時軍城新建徳裕作軍記及圖經)¶
　(三卷上之優詔嘉奬/并頒示京東諸路)¶
　馬　亮(字叔明合肥人太宗時通判濮/州有知畧敏於政事以治狀聞)¶
　髙　瓊(燕人太宗時為單州防禦使有能名故事亷/察以上入朝始有茶藥之賜特以賜瓊以奨)¶
<pb:KR2k0048_WYG_041-120a>¶
　(其勞尋改貝/州都部署)¶
　辛仲甫(邠州孝義人太宗時為鄆州觀/察判官屢雪寃獄入拜右補闕)¶
　謝　濤(真宗時知曹州屬邑賦税多輸睢陽恊餉夏/秋霖澇百姓苦於轉饋濤奏開廣濟河以通)¶
　(運道詔/從其請)¶
　張　煦(開封人真宗時知曹州㑹江淮災歉分命大/臣撫綏以煦為江南西路安撫都監及旋道)¶
　(過濟隂民攀轅乞留上聞之加北作/坊使經理河北京東諸路賑恤之務)¶
　張　存(字誠之冀州人真宗時知朝城縣有/治績時冦凖判開徳府甚禮重之)¶
　楊　偉(字子竒建州浦城人真宗時通判單州㑹巡/檢步卒與州卒合謀殺巡檢使入鼔角門州)¶
<pb:KR2k0048_WYG_041-120b>¶
　(將不敢出偉聞變單騎往諭之曰若屬何為而叛曰/將有訴於州非叛也偉曰持兵入府非叛而何且若)¶
　(屬俱有父母妻子以一朝忿而魚肉之乎亟/投兵吾罪首惡者衆解去按一二人事乃定)¶
　陳堯咨(字嘉謨閬州閬中人眞宗時通判濟州又為/單州團練副使又知鄆州請建濬新河自魚)¶
　(山至下杞以導/積水詔從之)¶
　王貽永(并州祁人真宗時知鄆州鄆故通衢春夏/多水患貽永築石道三十餘里民甚便之)¶
　王克臣(河南虞城人真宗時知鄆州時河決曹村/距鄆尚逺克臣急令築堤城外水至無患)¶
　李昭述(深州饒陽人真宗時通判鄲州時牧/地侵民田者數千頃昭述悉奏復之)¶
　王徳用(字元輔鄭州人仁宗時知曹州器量𢎞逺治/復精明先嘗為御史中丞孔道輔所劾㑹道)¶
<pb:KR2k0048_WYG_041-121a>¶
　(輔卒歸襯過曹徳用郊弔哭盡哀客有謂此害/公者徳用曰渠職分當言惜朝廷少一直臣耳)¶
　李　璋(上黨人仁宗時為曹州觀察使有名譽/帝嘗書忠孝李璋字併秘書圖籍賜之)¶
　李　及(字幼幾鄭州人通判曹州州民趙諫素無賴/聞及受命諌走京師謁之及不見乃投匿名)¶
　(書誣及毁朝政㑹上書者發之乃命轉運使與及察/覈及條上諫前後諸不法事詔御史鞠實斬於都市)¶
　(及由是知名後又知鄆州所治/簡嚴喜薦下吏而樂道人之善)¶
　劉　攽(字貢夫臨江新喻人仁宗時知曹州曹為盜/區重法不能止邠曰民不畏死奈何以死懼)¶
　(之是堅其念也於是治尚寛平/養教兼舉數年之後盗亦衰息)¶
　戚舜臣(應天人仁宗時通判濮州時貝州王則叛/濮人將應之舜臣斬一二訛言者事遂定)¶
<pb:KR2k0048_WYG_041-121b>¶
　郭　諮(字仲謀趙州人仁宗時知濟隂縣康定初西/征上戰畧獻拒馬搶陣法以騎士試上前頗)¶
　(採用/之)¶
　吕公著(夀州人仁宗時知曹州勤於政治率五鼔起/閲案牘黎明出聴事民有訟者悉懐糗待決)¶
　(事無留滯吏無驚/擾人皆頌其神明)¶
　韓　𤦺(相州安陽人仁宗時知鄆州京東素多盜捕/法以百日不獲即抵罪琦請獲他盜者𦗟比)¶
　(折除過由是吏得/從容而盗亦多獲)¶
　劉　敞(字原父臨江新喻人仁宗時知鄆州時久/旱多蝗敞至而雨蝗亦出境人皆異之)¶
　宋　庠(字公序雍邱人仁宗時知鄆州以/静鎮為治不務更張民樂其便易)¶
<pb:KR2k0048_WYG_041-122a>¶
　司馬光(陜州夏縣人仁宗時通判鄆州吏治/民瘼無不盡心察訪後入為名相)¶
　劉　䕫(字道元建州崇安人仁宗時知鄆州時河北/大水民飢多盗䕫發廩賑濟民多復業盜亦)¶
　(衰/止)¶
　許　幾(字先之信州貴谿人仁宗時知鄆州梁山濼/多盗皆魚者窟穴也幾籍其名十人為保使)¶
　(晨出暮歸否則以/告窮治無得脱者)¶
　張　觀(字思正絳州人仁宗時知鄆州舊法京東路/通安邑鹽而瀕海之地禁私煑觀上言天地)¶
　(自然之利當令民取携不禁今利之所在百姓趨之/雖日事黥配其利不可絶請弛禁以便民詔許之於)¶
　(是東鹽/遂興)¶
<pb:KR2k0048_WYG_041-122b>¶
　宋昌言(字仲謨趙州平棘人神宗時知濮州河決曹/村命昌言判都水監護河隄靈平埽成以功)¶
　(進少/府監)¶
　曽孝寛(字令綽泉州晉江人神宗時知鄆州鄆舊有/孟子廟孝寛請於朝得封鄒國公配享孔子)¶
　(廟庭元祐中其弟孝廣亦/知鄆州治政先後齊名)¶
　許　將(福建閩人神宗時知鄆州上元張燈吏請籍/舊為盜者繫之獄將曰人將自新而我反疑)¶
　(之非與民同樂意也不聴盗聞之皆感激改悔鄆俗/士子喜聚肆以謗官政僚屬請禁之將曰是使吾聞)¶
　(過也不之禁/後亦無謗者)¶
　滕元發(初名甫以字行更字達道東陽人神宗時知/鄆州厯知青州至哲宗時復知鄆州時淮南)¶
<pb:KR2k0048_WYG_041-123a>¶
　(京東大飢元發慮流民旦為將至將蒸為癘疫先度/城外廢營地勸諭富室使  席屋一夕得二千五百)¶
　(間井灶器用皆具流民/感悦所全活五六萬人)¶
　吕　開(夀州人元豐時為曹州判官轉運副使鮮於/侁以免役事付之開躬行一路雖深山窮谷)¶
　(咨謀靡不備至後/為利州路判官)¶
　孫　鼛(臨安錢唐人徽宗時知曹州論經始規畫之/勞轉大中大夫徙知鄆州以忤蔡京罷後起)¶
　(知單州曹鄆之民/多聞而受㕓者)¶
　吕希哲(夀州人徽宗時知曹州政本/實學順民而治逺近皆宗之)¶
　羅　適(寜海人徽宗時知濟隂縣/多所興作民勞而不怨)¶
<pb:KR2k0048_WYG_041-123b>¶
　吕本中(夀州人政和中調濟隂/主簿性清約不煩而治)¶
　吕由誠(夀州人徽宗末知乘氏縣有治績後知襲慶/府康王移軍濟陽由誠竭力饋餉軍以不乏)¶
　(金兵至城陷/不屈死之)¶
　楊粹中(正定人建炎初知濮州金兵大入粹中與守/禦使杜績固守不下金帥以郡小易之粹中)¶
　(與績乘其氣懈夜𢷬其營直至中軍金帥跣足走僅/以身免乃増長圍急攻凡一月餘城始陷粹忠與績)¶
　(皆不屈/死之)¶
　　(附/)劉　筠(知曹州詳/東昌府)陳若拙(知單州/詳總部)李端懿(濟單/二州)¶
　　(防禦使又知鄆/州曹州詳總部)范正辭(知鄆州/詳人物)杜　紘(知鄆州/詳人物)索¶
<pb:KR2k0048_WYG_041-124a>¶
　　　湘(鄆州司理/詳總部)李　廸(知鄆州/詳人物)郭　勸(知單鄆二/州詳人物)¶
　　宇文昌齡(知鄆州詳/青州府)劉　摯(知鄆州詳/青州府)¶
金¶
　毛　碩(字仲權甘陵人熙宗時知曹州有書生投書/於碩詞涉謗訕同列俱不能堪碩延之上座)¶
　(謝曰使碩常聞斯言庶/乎寡過士論以此重之)¶
　公　武(世宗時為范縣尹亷潔自持/政平訟理時稱賢令第一)¶
　納喇呼喇勒(大名路博囉歡明安章宗時為曹州刺/史豪酋布薩蘇赫立私渡於定陶逃兵)¶
　(刼盗皆籍為囊槖累任莫敢問呼/喇勒捕治之窮䆒其黨闔郡肅然)¶
<pb:KR2k0048_WYG_041-124b>¶
　畢叔賢(易州人宣宗時為濮州刺史嘗/辨絓誤獄於時宰全活數萬人)¶
　張國綱(髙平人宣宗時為濮州刺史剛/毅有為遇事不避後死於王事)¶
　林之純(宣宗時為朝城主簿黄河東汎横壟埽兵欲/亡去之純慰諭留之後遷莘縣尹以屏盜有)¶
　(方又徙/頓邱)¶
元¶
　皇甫琰(世祖時知濮州守法度廣教化嘗/聚書八千卷以授生徒士人感之)¶
　王　璠(晉寜人世祖時為定陶尹建立城市勤恤/囚獄勸農課士靡不盡心邑人詣闕頌之)¶
　李徴事(交河人成宗時為觀城尹時賦役不均徴/事為度民田計户以均平之民感其恵)¶
<pb:KR2k0048_WYG_041-125a>¶
　辛　鈞(仁宗時知單州興/學教民政多恵愛)¶
　李徳麟(仁宗時知單州勤恪奉公凡利民之/事知無不為嘗築隄濬河民勞不怨)¶
　趙安世(泰定時知曹州河決城將圯安世乃廣/舊乘氏縣城為治遷民其中民甚便之)¶
　莫世榮(燕人順帝初為范尹政持大體/不矜苛察順民自然民化其徳)¶
明¶
　鍾　亮(湖廣麻城人洪武時知定陶縣/秩滿當遷民奏留之仍復任)¶
　劉　郁(洪武時為曹縣主簿有善政坐事/當免官民詣闕乞宥詔復其職)¶
　陳　葵(浙江慈谿人洪武時知單縣持/躬亷謹愛民禮士逺近稱之)¶
<pb:KR2k0048_WYG_041-125b>¶
　潘　福(洪武時為朝城主簿舊治圯於水福/奏遷新治必先安復民業民忘其勞)¶
　許彦餘(浙江人永樂時知鉅野縣公正亷明而/又和平接物吏畏之如神民愛之如母)¶
　范希正(字以徴南直吳人宣徳時知曹縣有姦吏受/賕希正按其罪械送京師吏轉誣希正他事)¶
　(坐逮曹民八百餘人詣京白通政司言希正亷能為/奸吏誣枉侍郎許廓以公事過曹男女老幼皆遮道)¶
　(泣言朝廷奪我賢令事竝聞帝乃釋希正使復其官/而磔吏於市正統十年山東飢惟曹以先積粟得無)¶
　(害後改曹縣為曹州即以希正知州事民負官馬不/能償户多逃匿希正裁節公費代償九十餘匹逃者)¶
　(皆復業有吉水人客於曹訟一富民殺其兄認屍無/首連坐甚衆希正密移吉水其人實無兄遂抵誣坐)¶
　(之治曹二十三年歴/知州再考乃致仕歸)¶
<pb:KR2k0048_WYG_041-126a>¶
　呉　翔(山西大同人正統時/知曹縣甚有恵政)¶
　毛　晟(浙江秀水人景泰間知濮州時河決城圯/乃徙治王村集凡規畫建置無一累民者)¶
　張　浩(直𨽻滄州人天順時同知曹州/亷明剛毅有古良二千石之風)¶
　王　肅(北直𨽻滑人成化時知曹縣/修城郭築隄防民賴其利)¶
　孫　賓(北直交河人成化時知定陶縣/興學校表節孝民皆欣然向化)¶
　劉　林(順天大興人成化時知鉅野縣亷明果斷/剖疑獄弭劇盜旁邑訟不直者皆質成之)¶
　林　璟(福建懐安人成化時同知曹州/才識明敏剖斷若流同事倚之)¶
　楊　祥(直𨽻灤州人成化時知朝城縣緝/豪强寛逋賦勤恤民隠政有實恵)¶
<pb:KR2k0048_WYG_041-126b>¶
　王　棟(字隆吉四川南充人正徳時知濮州時流賊/縱横河濟間將近濮境棟組甲練兵繕完城)¶
　(郭賊不敢遽/入民賴以安)¶
　原　黼(山西陽曲人正徳時知觀城人亷潔和平/出入惟乘一驢遊行田野民不知其為官)¶
　李　錞(浙江鄞人嘉靖時知朝城縣年少/明敏政尚簡要撫按嘗疏薦其才)¶
　張慎言(字金銘陽城人萬歴時以夀張調曹縣每/豐嵗輙出庫銀積粟以待飢後果獲濟)¶
　呂鵬雲(字滇南北直東明人萬厯時知鉅野縣/均徭役雪寃滯恵政甚多百姓感之)¶
　楊天民(字正甫山西太平人萬厯時知朝城縣詢/民疾苦剔除夙弊立社倉法民久而頌之)¶
　陸夢龍(字君啟浙江㑹稽人崇禎時分巡東兗道盜/起曹濮間夢龍亟移駐曹州以扼其吭而分)¶
<pb:KR2k0048_WYG_041-127a>¶
　(兵四擊羣盜悉降嵗復洊飢流民雲集夢龍竭/力撫綏感憤時事每與僚屬言淚盡繼之以血)¶
<pb:KR2k0048_WYG_041-128a>¶
皇清¶
　按舊通志成於康熙甲寅其於¶
本朝宦績引嫌未載因無定論故也今¶
教澤涵濡近百年而未艾上仁下義大法小亷凡屬¶
　甘棠之遺愛孰非¶
夀考之作人况俎豆分榮祝嘏已久則垂青汗簡誰曰¶
　不宜然各州縣之志載未必由於好惡之公即諸父¶
　老之傳聞安知其非阿私之譽則甚矣論定之難也¶
<pb:KR2k0048_WYG_041-128b>¶
今上御極之三年¶
特允廷臣所奏凡直省崇祀名宦除明元以前不議外¶
　自順治元年以後凡所祀名宦俱令核實造冊咨送¶
　禮部定議煌煌¶
功令敢不恪遵今現在秉公確核按年咨送　大部文¶
　武大小共得九十八人詳其事實而論列之如左於¶
　戲矢公矢誠無忝秉彛之好其難其慎罔知載筆之¶
　艱百爾君子其敬竢之¶
<pb:KR2k0048_WYG_041-129a>¶
　張存仁滿洲人順治七年總督直𨽻河南山東三省¶
　勦除榆園土冦三省得寜又招撫流民剔釐姦蠹清¶
　風勁節至今三省士民猶稱頌之¶
　李廕祖字繩武奉天鐵嶺人順治十一年以兵部尚¶
　書出督直𨽻河南山東三省時豫東皆被水患而畿¶
　南又多盜儆兼之旗逃窩引株連不絶廕祖撫綏有¶
　術釐剔有方三省地方皆賴寜謐嘗以㑹勘至省聞¶
　禁旅芻牧頗多驕横有司徴解以時而弁伍留難反¶
<pb:KR2k0048_WYG_041-129b>¶
　以後期需索一日㣲服立軍門察得其姦狀立寘之¶
　法逺近聞之莫不讋服又河工需栁嵗不下數十萬¶
　束豪蠧居竒大為民病廕祖亷得巨豪數人皆奏徙¶
　之遂除包攬屯買之弊沿河州縣賴之¶
　朱昌祚字雲門髙唐州人初以奉天籍康熙四年任¶
　直𨽻河南山東三省總督值母喪請終制不允遂以¶
　墨絰視事釐奸剔弊加意撫綏因圏地入旂近畿之¶
　民不無失業之慮昌祚抗疏極諫時宰乘機陷之斃¶
<pb:KR2k0048_WYG_041-130a>¶
　　九年¶
聖祖仁皇帝知其寃¶
　賜祭𦵏製碑以䘏之追諡曰□愍詳見人物志¶
　　祖澤溥奉天人順治十八年總督山東全省正已率¶
　　屬兵民輯和後土冦于七聚衆猖獗踞棲霞之鋸齒¶
　　牙山官兵莫敢入澤溥躬環甲胄身先士卒一日之¶
　　内克其三寨賊衆悉降乃相度機宜分兵戍其要害¶
　　登萊二境始稱寧宇¶
<pb:KR2k0048_WYG_041-130b>¶
　　蔣國柱字君砥奉天廣寜人順治十八年以副都御¶
　　史巡撫山東在任三年綏輯流移清釐户口而墾荒¶
　　之政為尤著山左自明季重斂之餘粮有包荒役有¶
　　雜派國柱一切奏除之民困從此頓蘇¶
　　周有徳字彛初正紅旂漢軍康熙二年由𢎞文院學¶
　　士巡撫山東四年山左大飢窮黎剥榆皮掘草根以¶
　　供食有徳馳奏得免被災租税又奏請興工役以哺¶
　　飢民于是流移復業民甚感頌不諼¶
<pb:KR2k0048_WYG_041-131a>¶
　　靳　輔字紫垣鑲黄旂人康熙十六年以兵部尚書¶
　　總督河道時駱馬湖水勢横決風濤之險運船商舟¶
　　皆罹其患輔請開新河以避其險河成而忌者中傷¶
　　之遂罷任迨其後新河之效頗著¶
上知其忠誠¶
詔復任未期年而疾卒輔贊理河務曲盡機宜上凛¶
宸斷下協輿情凡所規畫俱可垂之永久備載靳文襄治¶
　　河方略書實河防之蓍蔡也¶
<pb:KR2k0048_WYG_041-131b>¶
　　徐旭齡字元文浙江錢塘人康熙二十二年由大理¶
　　少卿巡撫山東甫下車劾貪墨數人吏治清肅禁漕¶
　　粮收兑之弊革河夫僉派之擾豪猾望風宵小斂迹¶
　　累官至工部侍郎卒諡清獻¶
　　郎永清字定菴正黄旂滿洲初任東昌道時值禁旅¶
　　南征東昌為水陸衝要轉輸縴輓無一不勞民力而¶
　　永清調度有方過往官兵無不輯協臺憲實嘉賴之¶
　　洊陞按察使厯布政使至康熙二十五年官至本省¶
<pb:KR2k0048_WYG_041-132a>¶
　　巡撫在東省四十年興除諸政知無不行行無不力¶
　　所以合乎人情而宜乎土俗也¶
　　佛　倫正白旂滿洲人康熙二十八年巡撫山東時¶
　　承平日久吏治頗多因循倫整綱飭紀白簡青霜凛¶
　　然難犯¶
　　張鵬翮字運青四川遂寜人由翰林出守蘇州旋調¶
　　兖州兖為名郡而鵬翮以文學飾吏治今郡志是其¶
　　手編也康熙三十九年陞任河道總督節浮冒汰冗¶
<pb:KR2k0048_WYG_041-132b>¶
　　員恤工役經理河務者十年東兗官民皆沐其恵後¶
　　以冡宰進大學士尋加宫保卒諡曰文貞¶
　　李　鈵字長源奉天鐵嶺人原任安徽巡撫以疾致¶
　　仕家居康熙四十二年山左水災告儆奉¶
詔命八旂有力人員赴山東協賑鈵奏請願出已貲以助¶
　　遂扶病來東擇被災最重之新泰縣自冬徂春計口¶
　　授食尋病篤命其子純徳踵而行之計活災民數十¶
　　萬口以是新民感其恵建祠於羊流店復公請入名¶
<pb:KR2k0048_WYG_041-133a>¶
　宦祠¶
　趙申季字行瞻江南武進人康熙四十五年由翰林¶
　出督山東學政清亷恪謹苞苴請託皆不敢至其門¶
　較文必親自點定嘗夜至漏三下不休體素羸以積¶
　勞致疾遂不起山東人士靡不痛惜至五十五年公¶
　請入名宦¶
　陳鵬年字滄州湖廣長沙人厯官守牧以清慎著名¶
　康熙六十年任河道總督時武陟口屢決屢塞鵬年¶
<pb:KR2k0048_WYG_041-133b>¶
　親駐河干已經半載晝夜立風雪中心勞形瘁乃禱¶
　於河神誓必以身殉河忽因凍而決口自合乃兼工¶
　築岸工竣回署嘔血數升輙不起¶
賜𦵏祭諡忠勤¶
　楊　㨗字元凱奉天人由登州總兵陞轄全省提督¶
　康熙二年剿冦鋸齒牙山爵昭武將軍加宫保九年¶
　再任兵民感戴至今猶稱頌不衰(以上督撫河學/院共一十五人)¶
　梁維樞字慎可直𨽻真定人順治初任武徳道持守¶
<pb:KR2k0048_WYG_041-134a>¶
　公亷勤恤民隠吏民畏而愛之崇祀名宦¶
　劉源湛字石友湖廣新鄉人任武徳道存心忠恕遇¶
　事明敏安徳地當孔道常多逃旂窩引之累民遭其¶
　毒則身家立破源湛獨慎連環保任之法姦猾無所¶
　容足民賴以安委署臬篆留心平反竟以勞疾卒於¶
　官¶
　連　登奉天人由生員功加於順治六年累擢登州¶
　兵備道時海氛未靖登身先士卒勦撫兼盡民賴以¶
<pb:KR2k0048_WYG_041-134b>¶
　安捐俸以修黌宫培植多士而鞫獄尤稱明敏剖斷¶
　如流一時有神君之頌卒於官舉祀名宦¶
　徐大用字器之奉天人初任萊州守清亷恵民秩滿¶
　即以叅議道分守萊州順治十年膠州總兵官海時¶
　行素驕蹇值奉調南征不即行撫檄大用監其軍且¶
　促之時行嗾兵為逆逼大用同入海大用不從竟遇¶
　害州人建憫忠祠以祀之詳秩祀志¶
　胡文華字徳輝本武定州人入籍正白旂初任東平¶
<pb:KR2k0048_WYG_041-135a>¶
　州有恵政順治十二年超遷按察使時疑獄待質者¶
　繫累至省動以千數文華明敏決斷不旬月而讞遣¶
　悉當案無留牘通省咸頌其神¶
　施閏章字尚白江南宣城人順治十三年任提學僉¶
　事以名教自任開講明湖之上其校文研精理法擷¶
　華採實各當其可而諄諄提命者惟以孝弟亷恥為¶
　防閑東省士風歸醇返樸者閏章陶淑激勸之力也¶
　康熙五十三年公舉入通省名宦祠¶
<pb:KR2k0048_WYG_041-135b>¶
　楊竒烈奉天葢州衞人弱冠知沂州有聲譽尋遷登¶
　州守康熙二年歴按察司副使分守登州道㑹于七¶
　之變總督祖澤溥親率大兵進討登萊二郡供億浩¶
　繁竒烈外撫流移内供軍旅闔屬官民皆受其庇後¶
　賊平得賊嚢篋私書對衆焚之保全者不可勝計又¶
　督帥以賊首逋逃其親黨俱在萊掖之朱橋王徐二¶
　村欲縱兵焚之竒烈願以家屬百口保二村之民事¶
　遂得解萊民感戴更甚於登兩郡俱建有感恩祠¶
<pb:KR2k0048_WYG_041-136a>¶
　李興祖正黄旂漢軍由廕生初任直𨽻慶雲知縣康¶
　熙二十四年新設沂郯海贛捕盜同知以興祖陞補¶
　蒞任之初即躬親相度於兩省接壤四山扼要之地¶
　建立衙署又招降李二和尚餘黨使盡首來歸予其¶
　自新同入編户盡為良民乃於山中建立　文廟舉¶
　行飲射讀法之禮聚俊秀者相與磨礪詩文以銷其¶
　桀驁之氣不數年翕然有淳雅之化旋陞直𨽻河間¶
　知府三十二年轉山東鹽運使恤商恵竈政績甚著¶
<pb:KR2k0048_WYG_041-136b>¶
　而復留心古蹟凡登臨逰覽諸勝百廢具舉葢翩翩¶
　賢大夫也明湖厯下亭捐俸修葺因立石紀之葢欲¶
　追踪北海云¶
　宋　犖字牧仲商邱人由廕生康熈二十六年任山¶
　東按察使甫下車即開釋疑獄禁絶誣枉保全罣悞¶
　一時吏民皆畏威懐徳咸自稱無寃東省命案最繁¶
　率多輕生駕害及至昭雪而中人之家已破矣犖令¶
　州縣驗實立案必䆒其唆訟之人盡法繩之刁風稍¶
<pb:KR2k0048_WYG_041-137a>¶
　熄及嵗歉運家粟以助賑自商及濟布置庄佃接踵¶
　移運無輸餽之勞東人至今徳之累官至冡宰告歸¶
　卒於家¶
　喻成龍奉天人康熙二十六年任鹽運使精明亷幹¶
　遇事敢為嘗銘其門曰經盤錯以見節處脂膏而不¶
　染閲四年陞按察使伸寃理枉獄無淹滯又二年陞¶
　布政使輕徭減羨大法小亷旋陞湖廣總督政聲大¶
　著東人嘗望其丰采曰此第一清官也¶
<pb:KR2k0048_WYG_041-137b>¶
　丁　&KR0525;字次蘭江西豐城人康熈二十六年任萊州¶
　道㑹登州饑&KR0525;請移萊粟以賑之至明年萊亦饑而¶
　粟不繼乃親募富室廩蔵煑粥以賑民争義之皆量¶
　其餘粟烝炊餅餌置諸通衢以待餓者是嵗饑而不¶
　害¶
　徐　炯字章仲江南崑山人康熙三十九年以工部¶
　郎中出督山東學政嘗捐俸修白雪書院訪李氏後¶
　裔俾其世守贍以恒業又檄各州縣設立義學以學¶
<pb:KR2k0048_WYG_041-138a>¶
　租賑餘銀兩抵脯修之用不累牧令後累官至直𨽻¶
　巡道卒於宦邸東人思之為之公舉入祠¶
　張伯行字孝先河南儀封人潛心正學講明誠之實¶
　用故其居官以不欺為本康熈四十二年任濟寜河¶
　道凡所疏濬宣洩之宜古今同異之辨彚訂成書名¶
　居濟一得司河務者資考鏡焉至其清操勁節逺近¶
　著聞閲三年超擢福建巡撫(以上司道共/一十三人)¶
　李　煌江南宣城人為萊州司理順治十年膠鎮海¶
<pb:KR2k0048_WYG_041-138b>¶
　時行為逆既殺叅議道徐大用乃召司理等官煌至¶
　大罵不屈遂被害煌之將刅也逆隊中有張思選者¶
　係陜西延安人為膠鎮旗鼓司是日兵譁於郊屠僇¶
　守土僚佐命思選刅煌思選以刀擊柱曰國家養兵¶
　有年聞征調不發乃謀逆耶以刀擲時行誤中柱時¶
　行急縛駢斬之其妻妾子女無一存者有僕張俊携¶
　㓜孤以逃越旬日俊遇煌於道曰爾主今日戰於廟¶
　灣囑我善視爾㓜主可勿逃也言訖不見明日時行¶
<pb:KR2k0048_WYG_041-139a>¶
　被擒於北海膠人義其事為立憫忠三公祠¶
　羅文瑜字輝山奉天廣寜人康熈四年任濟南府甘¶
　淡泊嚴取與貪墨屬吏聞風解綬時軍興旁午供應¶
　煩擾濟南為諸郡之領袖一切度支徭役皆斟酌得¶
　宜贏縮相濟無私毫偏累嘗奉撥軍餉三十萬兩恐¶
　所屬催科過亟因而病民乃親厯三十州邑多方勸¶
　諭鼓勵急公而即以巡厯之暇携常所課士文丹黄¶
　甲乙令諸生就近領教論文之餘輙勉以立身大義¶
<pb:KR2k0048_WYG_041-139b>¶
　一時士風為之丕振嵗稍歉即捐俸煑賑設厰於三¶
　闗以待四方之流移者安輯兵民清理獄訟當道文¶
　武實嘉賴之康熙五十二年士民公籲入名宦祠¶
　胡世威字紹衣奉天金州人康熙十九年由内翰出¶
　為兗州府黄河同知分理河務不辭勞瘁遇桃伏二¶
　汛則寢處河干聞警即奔赴搶護過秋深則返署一¶
　觴一詠陶然自得河使者嘗嘉奨其勞欲表薦之世¶
　威辭曰臣子豈以勞可塞責耶亦當幾㣲有禆益於¶
<pb:KR2k0048_WYG_041-140a>¶
　地方而後無愧此行也乃相度形勢籌畫措置開引¶
　河一道築遥堤數十里而曹單間遂迄無河患¶
　羅大美字在中四川閬中人康熙十五年任魚臺知¶
　縣因嵗荒代民墊解以免追呼久而免其償十七年¶
　奉文恊濟彭口派夫一百名里民苦之大美力請而¶
　得免後遂永以為例累陞至青州府知府嘗三署道¶
　印威恵並著青人欲置像立祠魚人聞之咸來助役¶
　大美蹙然曰吾得免為俗吏足矣豈敢邀清白名以¶
<pb:KR2k0048_WYG_041-140b>¶
　文懐磗舊俗耶乃力辭魚人而厚遣之青人以具材¶
　庀事要之大美含其請因修十三賢祠併髙城之北¶
　闗至今碑碣猶存¶
　楊朝徴字簡侯鑲白旂漢軍由侍衞改文階康熙二¶
　十一年出守東昌嚴絶苞苴培植庠序遇嵗旱輙跪¶
　禱於各神祠每禱必應郡西南窪下瀦水常病行李¶
　捐資創建石橋凡三座各屬例徴臨清倉米折大為¶
　民擾朝徴詳請歸入條編總徴分解聊城縣挑淺夫¶
<pb:KR2k0048_WYG_041-141a>¶
　役偏累不均朝徴公之甲遞諸凡措施皆為民謀永¶
　逺之利至今士民猶感頌之¶
　劉徳芳正紅旂人由例監厯任東昌知府府境西南¶
　地窪秋水泛漲每為民患徳芳力請開臨清下河以¶
　洩澇水郡人永賴又善調輯兵民一郡寧謐公舉入¶
　祀名宦¶
　孫元衡江南桐城人康熙二十九年任東昌府知府¶
　勸課農桑作養士子嚴徴輸之法減浮額之羨在任¶
<pb:KR2k0048_WYG_041-141b>¶
　二年吏民咸稱之請祀名宦¶
　李世敬直𨽻大興人康熙三十八年任兖州府知府¶
　蒞任之初即重修府學　文廟僚屬有議捐議助者¶
　世敬皆却之曰非不欲藉衆力恐以招不潔之名也¶
　四十二年郡&KR2384;饑奉檄發粟以賑世敬按歴州邑窮¶
　鄉僻壤皆手籍而面稽遇有遺亡後至者則出已俸¶
　以償之在任七年民洽其徳以疾卒於官士民為之¶
　立祠¶
<pb:KR2k0048_WYG_041-142a>¶
　朱國祥鑲黄旂漢軍康熙十三年知夏津縣興利除¶
　弊知無不為至設立新庄安挿流民另自為甲其法¶
　甚善以卓異陞宣化同知三十七年任東昌知府夏¶
　民聞之趨迎幾至空市國祥亦以公事兩至縣施恵¶
　於民較他屬必倍焉卒於官闔郡公請入名宦祠¶
　程鵾化福建莆田人康熈五十年知東昌府聊城為¶
　郡之首邑從前有學無　廟凡春秋丁祭皆將事於¶
　郡學鵾化下車之初即以建　廟為己任閲二年而¶
<pb:KR2k0048_WYG_041-142b>¶
　告成凡禮樂祭器悉備其有功於庠序者也(以上知/府共十)¶
　(人/)¶
　孔衍淳至聖六十五代孫順治元年任曲阜世職知¶
　縣蒞任之初遇土冦發費泗兩縣間衍淳力請省㑹¶
　兵躬為嚮導賊乃授首又乙未庚子壬寅三遇饑荒¶
　衍淳皆捐資煑賑撫慰災黎全活者甚衆鄉黨稱其¶
　賢¶
　穆從墨直𨽻遵化人順治元年任萊蕪令招撫流移¶
<pb:KR2k0048_WYG_041-143a>¶
　重農勸士修舉廢墜民忘鼎革之象後慕闕里　聖¶
　人之遺風遂授㕓曲阜云¶
　孟化龍陜西渭南人順治初知武定州蒞任日視州¶
　境凋敝而檄撥軍餉甚急化龍曰民貧若此尚堪催¶
　科耶吾請命於上臺冀須臾緩入郡涕泣以陳格於¶
　令不得行返次濟陽深夜自經題詩於壁云薄宦天¶
　涯愧此生家園千里夢難成勞心撫字催科拙無限¶
　當年卓魯情訃至民皆感激立祠南門以祀之¶
<pb:KR2k0048_WYG_041-143b>¶
　傅世烈奉天人順治二年知曹縣嵗時巡行郊野閭¶
　閻疾苦靡不周知事無論大小凡不便於民者悉報¶
　罷而撫流移勤勸課允稱循吏尋擢松江府終按察¶
　司副使¶
　線　縉奉天人順治初知曹州治尚簡易勸墾荒地¶
　嵗不下數百頃後土賊竊發隣境□杌而曹乃獲安¶
　州志稱其有鄭荘之風葢又能好賢禮士者也累官¶
　至副都御史¶
<pb:KR2k0048_WYG_041-144a>¶
　馮祥聘直𨽻山海衞人順治初年以生員任齊河令¶
　時流賊逼城祥聘捍禦有方城得保全論功陞湖廣¶
　長沙府同知尋知府事¶
　王用體山西髙平人順治間知齊河縣時凋瘵之後¶
　又遇災荒公私交困用體撫字催科兩得其善以是¶
　民不流離夙逋萬金悉燬家代完民甚感之¶
　牛友月山西隰州人順治初任長清知縣在任五年¶
　凡征收銀米耗羨一無所取俱留貯倉庫人皆莫識¶
<pb:KR2k0048_WYG_041-144b>¶
　其意後遇嵗歉賑粟不敷察荒使者有難色友月曰¶
　吾預籌之矣悉籍以助臺憲皆奨之後卒於官士民¶
　為請立祠許之¶
　喬壯受山西猗氏人順治初年知陽信縣撫字維勤¶
　催科有法不事&KR1201;扑而民無逋欠尤善讞獄訟無淹¶
　夕康熈三十四年公舉入祠¶
　劉名標鑲紅旂人順治三年任膠州同知亷明有才¶
　斷凡鄰境疑獄臺憲悉檄委代理事無寃滯未滿秩¶
<pb:KR2k0048_WYG_041-145a>¶
　以交薦擢長蘆運判後歴官本省督糧道¶
　蔡廷瑓奉天廣寜人初以拔貢任兗州府學訓導順¶
　治四年署張秋捕河通判擒土冦丁惟嶽論功陞授¶
　曹縣教諭李化鯨陷城廷瑓力戰死之¶
　杜良祚江南人順治四年知海豐縣時隣封多冦儆¶
　良祚築城濬隍簡閲民兵得健卒百五十人别為三¶
　隊日訓練激勸之賊至開城設伏擒其巨魁脅從者¶
　縱之明年賊攻慶雲縣甚急良祚率兩隊往援之賊¶
<pb:KR2k0048_WYG_041-145b>¶
　驚遁慶雲令率民奉牛酒犒師良祚曰吾未奉檄而¶
　來豈可攘君保障功卒不受尋以憂去兩縣士民皆¶
　赴省請留良祚不可乃止¶
　宋賢都奉天人順治五年知城武縣時李化鯨之變¶
　起於倉卒賢都不及防初以甘言誘之化鯨遂不為¶
　備進攻曹縣賢都募死士夜薄其營化鯨覺復攻城¶
　武賢都力戰不克而死闔門二十八人皆被化鯨臠¶
　之事平持論者謂其初受賊餌死不足以塞責邑人¶
<pb:KR2k0048_WYG_041-146a>¶
　哀之為之建祠嵗時祀焉¶
　尚自察字敬止四川人順治五年任城武學教諭值¶
　李化鯨陷城知縣宋賢都戰死尉簿皆他逸空城無¶
　一守者兵備談天佑檄委自察署縣事自察選諸生¶
　之才幹者招集民兵多方捍禦視賊稍懈則擊之可¶
　撫則招之不旬月而賊平竟以勞疾卒於官士民哀¶
　之為之請入名宦祠當事者奨之有云文能奮武義¶
　以行仁平冦患於掲竿忠信即為介胄全民生於覆¶
<pb:KR2k0048_WYG_041-146b>¶
　卵膠庠盡作干城葢當時實録也¶
　彭可謙字益甫奉天人順治五年知堂邑縣時土賊¶
　冦犯甚亟可謙新任訓練民兵廣設方畧獲其渠魁¶
　被擄男女七百餘人皆奪回復聚事平方議敘功而¶
　以催徴不力格之葢内部故欲難之也可謙曰遲我¶
　十年陞轉俟民氣力全復何如大司農聞之亟為疏¶
　請得免新舊税糧擢可謙為本府屯田同知¶
　武士豪字方塘直𨽻正定人順治五年知萊蕪縣時¶
<pb:KR2k0048_WYG_041-147a>¶
　土冦竊發隣邑多不守而萊邑獨完其保障之功有¶
　足嘉者¶
　李文學奉天人由貢生順治六年任定陶知縣時李¶
　化鯨餘黨邢可觀猶負固榆園文學蒞任甫三月邢¶
　賊摽掠至境遇於白塔坡文學身被數創而死邢賊¶
　見文學挺身敢戰疑城中有備乃不敢攻城而去城¶
　賴以全陶民至今頌之¶
　夏人佺江南夀州人順治七年知夏津縣能潔已有¶
<pb:KR2k0048_WYG_041-147b>¶
　亷名邑人立祠於迎薫門外¶
　趙民善正黄旗漢軍順治十一年任膠州牧時膠海¶
　經叛將蹂&KR1011;之餘人驚風鶴民善撫綏盡善緝逃弭¶
　盜民賴以安在任十年陞湖廣衡州府知府¶
　劉儀恕陕西涇陽人順治十三年知武定州革除里¶
　甲買喂驛馬並錢糧添針解費等項州民積困大蘇¶
　捐修學宫作養士類文運聿興焉康熙五十一年舉¶
　祀名宦¶
<pb:KR2k0048_WYG_041-148a>¶
　劉國楨字梅心福建福清人任徳州牧寛和得士民¶
　心後以催科拙考士民留之不可得去任之日雖婦¶
　穉亦哀號逐道左前此所未有也崇祀名宦¶
　張吾瑾四川金堂人順治十四年知夏津縣開墾荒¶
　地一千餘頃成熟而招民認糧曰愚民止畏其難樂¶
　承其易且初闢之土特費重爾收穫雖不時抵牛種¶
　或有餘也吾驅游惰於南畝嵗役數百人此數百人¶
　即無匪為矣人服其名言在任六載擢行人司公舉¶
<pb:KR2k0048_WYG_041-148b>¶
　名宦¶
　馬之英江南桐城人順治十六年知定陶縣陶邑自¶
　李化鯨陷城之後民物凋瘵之英招撫流亡拊循閭¶
　里數年之内漸復康阜後又以偽印事邑内株連數¶
　百人之英委曲移訊獄成而無辜盡釋邑人至今感¶
　之¶
　李順昌江西人康熙元年任濟寜知州州為運道咽¶
　喉夫役日不暇給額設之外向派里甲每因一夫而¶
<pb:KR2k0048_WYG_041-149a>¶
　擾及一里順昌為均輸之法先定保甲按日而遞役¶
　之公不悞而民不擾書役無所容其奸有一醫人常¶
　入署攜金餽其長子順昌并子杖而遣之時¶
國初諱言明事順昌刋甲申殉難録申請贈恤以慰幽¶
　魂至濟上諸君子尤勒諸貞珉而并復其後在任五¶
　年以疾卒於官濟人公籲祀名宦祠亦不忘報也¶
　郎熙化正黄旗滿洲康熙元年任膠州牧操守潔清¶
　政治明敏修　文廟輯州志刑清訟簡有古循吏風¶
<pb:KR2k0048_WYG_041-149b>¶
　陞任延安同知以盜案未結舊例回任勒緝復之膠¶
　盜聞之相率投首改補四川重慶府同知¶
　張永庚奉天人康熙元年知齊河縣清亷恵民政多¶
　傳誦齊邑地當孔道差役浩繁雖額設郵遞而騎不¶
　敷用則借於民夫不勝煩則派於里官多賠累而吏¶
　則中飽民多怨咨而役則需索永庚設法補救先除¶
　蠧弊而後謀興舉之善術病民之事力除去之民賴¶
　以安¶
<pb:KR2k0048_WYG_041-150a>¶
　董化貞浙江山隂人康熙二年以布政司照磨署任¶
　夏津令減火耗除漕弊一切皆去從前之陋同事者¶
　哂其矯激值奉檄徴民車出塞運米夏邑派車七輛¶
　化貞集紳耆相告曰夏邑豈無民車但恐踵沿成例¶
　後雖却之不能吾當力請免邀女等協議爾乃入省¶
　叩臺憲祈寛後竟得允但議協雇值於鄰縣化貞罄¶
　已貲數百金而民不知也¶
　鍾國義字赤松浙江山隂人康熙三年知萊蕪縣萊¶
<pb:KR2k0048_WYG_041-150b>¶
　邑山城僻壤地非孔道後章邱縣欲以山徑通南路¶
　驛遞國義力持不可邑民至今稱述之¶
　劉芳聲字振垣奉天人以山西冀南道降任徳州牧¶
　性剛介豪猾無所容其過而操守清亷取與不茍以¶
　是人畏其威而未嘗不服其潔已崇祀名宦¶
　盧　豫鑲紅旗舉人康熙五年任濰縣令留心民事¶
　嘗單騎走田野間咨訊疾苦遇士子則講論終日人¶
　不知其為令也在任六年陞荆州府同知濰人感而¶
<pb:KR2k0048_WYG_041-151a>¶
　祀之¶
　陳霆萬字紫馭浙江嘉善人康熙初任臨朐知縣强¶
　幹有為創立順莊滚單之法省里催户胥之擾士子¶
　經其品題多掇髙第朐人頌其徳曰蛟騰鳯起假寒¶
　士以風雲鵠面鳩形拯窮黎於溝壑行取未補授而¶
　卒¶
　康霖生河南磁州人康熙初任即墨令清釐賦役夙¶
　弊頓除城北向係曠野無居民霖生捐俸為立㕓市¶
<pb:KR2k0048_WYG_041-151b>¶
　不數年闤闠櫛比邑以資保障焉¶
　杜　鎮直𨽻南宫人康熙初年知陽信縣潔已愛民¶
　清慎自矢清歴年積欠一十四萬有竒在民者援赦¶
　豁免在官者解囊賠補民甚徳之¶
　孫藴韜正紅旗漢軍康熙九年任膠州牧精明强幹¶
　築城修學不勞民而事集¶
　門可榮字維光正紅旗漢軍康熙十年知曹縣曹俗¶
　健訟刁誣可榮一以静鎮之凡准理詞狀即令原告¶
<pb:KR2k0048_WYG_041-152a>¶
　自拘如不服拘與拘而不至者皆坐人畏其亷明相¶
　戒勿犯訟獄止息邑苦河患可榮蒞任之明年河南¶
　徙雨雹每止城市飛蝗越境而過四虎渡河嘉穀一¶
　莖五穂人因稱為濟隂五異云¶
　孔興認至聖六十六代孫康熙十九年授曲阜世職¶
　知縣三十一年再任不私宗族不畏强禦公平正直¶
　戚里皆無間言洵世職之賢者也¶
　遲維坤奉天廣寜人康熙十九年知聊城縣每月課¶
<pb:KR2k0048_WYG_041-152b>¶
　諸生文行擇其優者加禮之公稍稍暇即策騎躬詣¶
　隴畝勸勤懲惰詢民間幽隠事無論長㓜皆得盡其¶
　所言歸即書之於几凡所興革皆中肯綮至其理疑¶
　獄定重讞常拂上官意而民自無寃尋卒於官公舉¶
　祀於名宦¶
　黄秉中字惟一奉天人康熙二十年為范縣知縣下¶
　車已值三月不雨秉中徒步拜禱甘霖立沛捐修學¶
　宫建義倉義學士民均有所賴又闡揚節孝不遺側¶
<pb:KR2k0048_WYG_041-153a>¶
　陋大者申請坊表小者奨以旗額一時激勸者甚多¶
　輸糧每嵗全完不聞鞭扑陞任後民感而祀之¶
　王大有江南武進人康熈二十二年授蓬萊知縣修¶
　葺學宫勤於課士文教為之興起蓬邑有登衞屯社¶
　差徭錯雜糧多飛佹久為民累大有秉公編審弊絶¶
　而民以蘇至於春耕牛種捐助貧民有請無勿與者¶
　以是流散廢棄者争歸慶樂業焉五十四年公請入¶
　祀名宦¶
<pb:KR2k0048_WYG_041-153b>¶
　胡　銓浙江人康熙二十三年任范縣令初蒞任值¶
　截漕賑饑銓驅馳戴星不假手於閭佐故侵漁之弊¶
　絶而小民均沾實恵邑有疫施藥拯濟死者官給槥¶
　□以瘞之其聴斷獄詞尤明敏果決民無稱寃者立¶
　義學以啟顓蒙設育嬰堂以養遺穉善政甚著今祀¶
　名宦¶
　孔尚愉至聖六十四代孫康熙二十四年任曲阜世¶
　職知縣清操自持矢公矢慎不徇情以屈法亦不矯¶
<pb:KR2k0048_WYG_041-154a>¶
　情以干譽在任七年以衰病求退¶
　董　鼐奉天人康熙二十四年知武定州除里長之¶
　役更首先奉行滾單州民最為頂戴又詳請臨米改¶
　折銀兩及徳米就近兑給兵糧民累永除軍亦稱便¶
　聿新學宫每課士必備攜筆墨扇綾諸物分别奨勵¶
　在任六年徳澤入人最深閲三十年士民公舉入名¶
　宦¶
　楊竒逢正紅旗漢軍康熙二十四年知滕縣滕為運¶
<pb:KR2k0048_WYG_041-154b>¶
　河咽喉工役繁多民甚勞瘁竒逢詳免彭口嵗挑夫¶
　二百名均其值為雇役又罷民派運栁令種植官地¶
　公取公用在任三年大不便於河員遂以互掲去任¶
　百姓留之不可得乃公舉入名宦祠¶
　王育良正黄旗人康熙二十八年知東阿縣革單頭¶
　包攬之弊創行滚單詳改淺閘夫為雇役而官車之¶
　設實為恵民之大者葢阿邑地當孔道餉鞘解犯例¶
　必用車而官無額設舊例里民按日輸值守候需索¶
<pb:KR2k0048_WYG_041-155a>¶
　百弊叢生育良捐造官車數十輛駕以驛馬御以驛¶
　卒無事則懸之費不煩而民不擾莫此為善後卒於¶
　任百姓感之請祀名宦¶
　黄道珪字子特廣東海豐人康熙二十九年令邱縣¶
　邱土瘠人貧道珪下車即除舊弊二十三條民困以¶
　甦邑屢遭旱潦為請發粟賑濟凡可恵民之事無不¶
　畢舉以勞卒于官康熙五十二年崇祀名宦¶
　錢　瓆江南人康熙三十一年令館陶専以徳化不¶
<pb:KR2k0048_WYG_041-155b>¶
　事刑罸除陋規減羨耗修建義學捐置義塜至今民¶
　感其徳¶
　宋元徴江南廬江人康熙三十三年任夏津令操守¶
　亷潔聴斷明敏嘗疏濬漕河隨濬隨淤而漕艘已入¶
　境元徴朝服禱於龍神水忽騰湧不費牽輓舟過而¶
　淤漸通邑人皆異之¶
　黄　驥復州衞人由辛酉科副榜康熙三十三年授¶
　夀光學訓導整飭學規磨礪士子凡諸生有涉訟欠¶
<pb:KR2k0048_WYG_041-156a>¶
　糧者輙擯斥不許接見每月召其比閭詢其人之行¶
　事改則容之稍不馴即以劣掲以是人知自愛至于¶
　廟廡堂齋榱桷垣牗以時修葺不借力於有司士人¶
　猶重其義後陞莒州學正益敦師範每為臺憲所器¶
　重督學使者徐徴主白雪書院黄徴主松林書院篤¶
　志力行耄而不衰後疾卒莒夀二庠咸請入祠¶
　嚴曽業浙江錢塘人由嵗貢官蒲臺知縣蒲邑丁役¶
　向多賠累曽業兩届編審夙弊始清凡錢糧征解之¶
<pb:KR2k0048_WYG_041-156b>¶
　外稍有羨餘即移學修備祭祀禮樂之器在任十年¶
　庠序多被其澤康熙六十年卒於家民聞之為之請¶
　祀名宦祠¶
　邱克承字紹衣浙江鄞縣人康熙三十六年知鉅野¶
　縣在任五載善拊循興文教懲刁黠除陋規恵政卓¶
　卓邑人戴其徳祀之名宦¶
　陳士凱廣西全州人康熙三十八年授魚臺知縣邑¶
　瀕河多水患士凱設為拯濟之法移民移粟委曲詳¶
<pb:KR2k0048_WYG_041-157a>¶
　盡民不知勞康熙四十一二兩年兖守李世敬親厯¶
　州縣查賑至魚邑境上則曰此陳君自能料理可無¶
　慮也在任八年以疾卒於官士民為之立祠¶
　蘇名傑字漢三河南陳州人康熙三十八年知陽穀¶
　縣為政寛猛相濟士民感懐閲十餘年公請入名宦¶
　祠¶
　沈朝楷浙江山隂人康熙三十八年授蓬萊縣丞承¶
　委審讞一秉虚公人皆悦服嵗饑分任賑事清查必¶
<pb:KR2k0048_WYG_041-157b>¶
　悉設粥必親嘗又為婦女請五日一折粥米老羸稱¶
　便曽督修戰船及城工勤敏亷幹事事必求完固上¶
　官深為嘉許¶
　劉士冠河南祥符人康熙四十二年任蓬萊知縣勤¶
　宣¶
上諭以敦化本自捐公費以絶私派停止徳麥併入地¶
　丁徵解積困永甦民至今感頌之¶
　楊文乾鑲白旗漢軍康熙五十三年任曹州牧才具¶
<pb:KR2k0048_WYG_041-158a>¶
　英敏遇事明決嘗疏引河歸入賈魯舊河民無瀦水¶
　之患至今猶感誦不諼累官至廣東巡撫(以上州縣/等共五十)¶
　(四/人)¶
　吳友名河南商邱人順治十三年任膠州營遊擊時¶
　鑒於海逆之變嚴肅隊伍輯和兵民與州牧協𠂻撫¶
　恤盡心保障後陞即墨營叅將與膠為唇齒其約束¶
　所防閑恩澤所沾溉前後凡五年膠人是以感而頌¶
　之崇祀名宦¶
<pb:KR2k0048_WYG_041-158b>¶
　朱之良順天宛平人由武進士任大嵩衞守備沉毅¶
　有智略康熙初年值于賊來犯之良親冐矢石率兵¶
　拒守凡六閲月倡紳士出粟以贍守者鄉民避賊但¶
　取保即入城既全其生且又資其丁壯為助他路援¶
　兵獲賊中婦女之良辨識為良家子亟召人認領賴¶
　以完聚者甚多尋陞任京口士民遮道攀留者數十¶
　里不絶今祠於名宦¶
　李承恩直𨽻順天人由武進士官臨清衞守備清旗¶
<pb:KR2k0048_WYG_041-159a>¶
　　丁掛欠之弊剔屯户欺隠之糧兩運全完催科無欠¶
　　廷議照例優陞為山東全省掌印都司後累官至延¶
　　綏總兵¶
　　滕國祥登州人由行伍歴登州水師營遊撃康熙五¶
　　十一年每賊泊雞鳴島國祥率舟師圍之自辰至酉¶
　　身中藥鎗猶持刀殺數賊而後仆¶
特詔贈官加一等賜祭䘏甚優又廕其子延錫為荆州營¶
　　守備又詳人物(以上武/職四人)¶
<pb:KR2k0048_WYG_041-159b>¶
　¶
　¶
　¶
　¶
　¶
　¶
　¶
　　山東通志卷二十七¶
