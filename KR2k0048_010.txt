# -*- mode: mandoku-view; -*-
#+TITLE: 山東通志
#+DATE: 2015-08-24 22:42:07.556198
#+PROPERTY: ID KR2k0048
#+PROPERTY: BASEEDITION WYG    
#+PROPERTY: JUAN 卷八
<pb:KR2k0048_WYG_010-1a>¶
欽定四庫全書¶
　山東通志巻八¶
　　圻封志¶
　國家建極¶
　燕京丕基永固披設都之成軌採胙土之遺風東西¶
　　朔南無逺勿届矧其近在侯甸者哉粤自邃古以¶
　　逮有明天子一圻列國一同河山帶礪之雄亦旣¶
　　代有興置矣然而昊頊之墟標諸奄濮勲華之宅¶
<pb:KR2k0048_WYG_010-1b>¶
　　紀在陶姚以至元子之錫田太公之賜履迄今傳¶
　　述不衰蓋惟有德者為足尚焉帝迹侯封攬巻可¶
　　得握綱紐而樹屏垣是亦治典之所考鏡也作圻¶
　　封志¶
　帝圻(凡帝王設都之地尊為帝圻㑹歸之義先於衆/建也至誕降之祥發跡之異凡史書有可㨿者)¶
　(皆採而輯之以資博聞焉舊志闌入蕭梁以/南蘭陵為北蘭陵是又不知論世之本者矣)¶
　大庭氏伏羲之後繼女媧氏而有天下都於曲阜(帝/王)¶
　(世紀女媧氏殁大庭氏王有天下亦曰朱顏氏尚書/大傳并通鑑外紀云大庭氏之膺籙也三辰增輝五)¶
<pb:KR2k0048_WYG_010-2a>¶
　(鳯異色繹史云自女媧氏至無懷氏凡十五傳皆襲/庖羲之號路史謂大庭諸氏皆在伏羲前又偽三墳)¶
　(書以為皆伏羲臣名尤不可從也左傳魯有大庭氏/之庫杜註云大庭古國名也炎帝始居大庭太平寰)¶
　(宇記曲阜縣春秋之魯國其地古大庭之墟華陽郡/國志神農自陳徙都曲阜昔為大庭墟有大庭之庫)¶
　(存焉詳/古蹟)¶
　赫胥氏伏羲之後大庭氏五傳為赫胥氏崩塟於陽¶
　邱(今章邱縣臨濟鎮東故朝陽城内/相傳有赫胥氏陵見邑志詳陵墓)¶
　有巢氏又曰大巢氏伏羲之後大庭氏十傳為有巢¶
　氏居石樓山(遁甲開山圖云石樓山在琅邪昔有巢/氏治此山南按琅邪郡為今沂莒二州)¶
<pb:KR2k0048_WYG_010-2b>¶
　(地攷莒州志載有石牟山為昔有/巢氏治卽石樓山也詳山川志)¶
　炎帝神農氏姜姓少典氏之後(史記作/少典子)母曰安登育¶
　於姜水故以姜為姓代庖羲氏而有天下以火德王¶
　故曰炎帝始制耒耜敎民稼穡故曰神農初都於陳¶
　徙都曲阜在位一百四十年傳帝臨魁帝承帝明帝¶
　宜帝來帝裏帝榆罔凡八傳(按通鑑外紀炎帝八世/帝王世紀帝承在帝臨)¶
　(之上路史分臨魁為二人又帝柱帝慶甲帝節帝莖/帝克帝戲帝器帝祝融共十六帝今依外紀又按帝)¶
　(裏或作帝哀亦作帝居/末帝榆罔漢書作參盧)¶
<pb:KR2k0048_WYG_010-3a>¶
　黃帝軒轅氏公孫姓有熊國君之子生於壽邱(今曲/阜宋)¶
　(史真宗大中祥符元年以軒轅黄帝降於延恩殿謂/曲阜之地名壽邱帝生於此因改曲阜縣曰仙源詳)¶
　(建/置)長於姬水故又以姬為姓有土德之瑞代神農氏¶
　而有天下都於涿鹿生子二十五宗其得姓者凡十¶
　二焉(姬酉祁已滕箴任荀/僖姞嬛依凡十二姓)¶
　少昊金天氏己姓黃帝之孫(按通鑑外紀黃帝元妃/螺祖生昌意元囂苗龍)¶
　(次妃女節生休及清陽三妃彤魚生揮及夷鼔四妃/嫫母生蒼林禺陽餘子無考休嗣帝位昌意乃顓頊)¶
　(之祖元囂乃帝嚳之祖青陽乃少皥之父少昊繼帝/休而以金德王天下史記謂靑陽卽少昊又云元囂)¶
<pb:KR2k0048_WYG_010-3b>¶
　(是為青陽當是誤也又皇甫謐及宋𠂻皆/云元囂青陽繼黄帝位者亦仍前史之誤)當黃帝之¶
　世降居江水邑於窮桑故號窮桑氏(按路史窮桑本/在雍梁之域今)¶
　(兗州府城北/亦有窮桑社)國於青陽故又號青陽氏能修太皥之¶
　法故曰少昊以金德王故曰金天氏繼黃帝而有天¶
　下都於曲阜在位八十四年年一百歲崩塟雲陽山¶
　(在曲阜縣/東北貳里)¶
　顓頊高陽氏姬姓黃帝之曾孫(按史記云顓頊帝係/黃帝之孫父曰昌意)¶
　(母曰女樞感瑤光貫月之祥生帝於若水攷通鑑外/紀黃帝生昌意昌意生乾荒乾荒生顓頊則係黃帝)¶
<pb:KR2k0048_WYG_010-4a>¶
　(之曾/孫也)年十歲佐少昊二十卽帝位以水德王繼金天¶
　氏而有天下初國高陽故又號高陽氏都於帝邱(今/東)¶
　(昌府西直𨽻大/名府東皆是)在位七十八年年九十七歲崩塟濮¶
　陽(皇甫謐云帝邱地名今東郡濮陽是也按一綂志/大名府滑縣東北七十里土山村有帝邱城春秋)¶
　(時衛成公遷於此又開州城東二十五里有顓頊城/亦名東郭城云是顓頊古都有顓頊陵又臨河廢縣)¶
　(東北三里亦有顓頊城未知孰是今聊城縣西北相/傳亦有顓頊陵詳見陵墓要之東昌之西大名之東)¶
　(皆古濮陽地/卽帝邱地也)¶
　帝堯陶唐氏伊祁(史或/作耆)姓黃帝曾孫帝嚳之子母曰¶
<pb:KR2k0048_WYG_010-4b>¶
　慶都又曰陳豐孕十有四月生堯於丹陵帝摰在位¶
　堯年十五封為唐侯國於陶邱(今定/陶縣)故曰陶唐氏以¶
　火德王繼帝嚳而有天下都於平陽在位七十年年¶
　百十有七歲崩塟穀林(堯陵在今曹州府詳/見古蹟秩祀陵墓志)¶
　帝舜有虞氏姚姓虞君幕之後(本路/史)父瞍母握登生¶
　舜於諸馮之姚墟(今濮州歴山/下有姚城)耕於歴山漁於雷澤¶
　陶於河濱(俱濟隂地今/定陶縣西南)就時於負夏(水經註云卽瑕/邱今觀城縣别)¶
　(有負/瑕村)年二十以孝聞三十徵庸攝堯政二十八載堯¶
<pb:KR2k0048_WYG_010-5a>¶
　崩繼堯而有天下在位五十載年百有十歲崩於鳴¶
　條¶
　商王成湯子姓名履帝嚳次妃簡狄生契封於商傳¶
　世十三曰天乙是為湯伐夏而有天下都於亳在位¶
　十三年崩塟濟陰(今湯陵在曹縣南/二十里詳陵墓志)¶
　西漢高帝姓劉名邦沛之豐邑人也為泗上亭長秦¶
　二世元年起兵於沛滅秦誅楚項羽諸侯王共勸進¶
　乃卽帝位於氾水之陽(在曹縣界今/稱受命壇)國號漢都於長¶
<pb:KR2k0048_WYG_010-5b>¶
　安在位十有三年¶
　孝哀帝高祖八世孫名欣定陶王康之子成帝無子¶
　立為皇嗣旋卽帝位尊定陶王為恭皇母丁姬為帝¶
　太后傅太后為帝太太后(傅丁二后墓在今/定陶縣西左山)¶
　東漢光武帝高祖九世孫名秀父欽為濟陽令(今曹/縣定)¶
　(陶皆係漢/濟陽縣地)生帝於縣舍其後起兵誅王莽卽帝位都¶
　於洛陽是為東漢世祖在位三十三年¶
　孝安帝世祖四世孫名祐清河(今臨清博/平等地)王慶之子¶
<pb:KR2k0048_WYG_010-6a>¶
　帝在清河數有神光照室又有赤蛇盤於床第之間¶
　年十歲延見禁中和帝嘗稱異之延光元年殤帝崩¶
　鄧太后立之是為安帝尊清河王曰孝德皇母為孝¶
　德后清河之墓曰甘陵(今臨清州河西十五里有/甘陵耿貴人墓帝生母也)¶
　蜀漢昭烈帝名備孝景帝子中山靖王勝之後帝祖¶
　雄嘗為東郡范令父𢎞未仕早卒靈帝末帝從太尉¶
　朱雋討青州黃巾賊有功授中山安喜尉尋罷後募¶
　兵討董卓除下密丞遷高唐令中郎將公孫瓚表為¶
<pb:KR2k0048_WYG_010-6b>¶
　司馬領平原相建安元年進鎮東將軍封宜城亭侯¶
　(今德平縣有帝觀蓮臺/漢平原境也詳古蹟志)尋以左將軍領豫州牧二十¶
　年權荆益二州牧二十四年進位漢中王二十六年¶
　魏革漢諸臣咸勸進乃卽位於成都在位三年¶
　宋太宗姓趙名匡義太祖母弟建隆元年領泰寧軍¶
　節度使(今兗/州屬)開寶九年遵杜太后遺命繼太祖卽帝¶
　位改泰寧軍為襲慶府¶
　英宗名宗實太宗曾孫濮安懿王允讓之子(卽今/濮州)仁¶
<pb:KR2k0048_WYG_010-7a>¶
　宗嘉祐七年立為太子領齊州防禦使仁宗崩卽帝¶
　位升齊州為興德軍¶
　(按舊志所載帝蹟畧漢宋而採及齊梁并及梁之宣/帝攷齊梁系出蘭陵乃南蘭陵也通鑑載齊高祖蕭)¶
　(道成為漢御史大夫蕭望之之後望之北蘭陵人今/之嶧縣傳十二世為淮陰今整渡江居晉陵武進時)¶
　(僑居江左者皆置本土地名加以南字於是武進為/南蘭陵至劉宋詔僑置土名不得加南字整三傳為)¶
　(劉宋右將軍承之卽高祖父也分支南徙發/跡殊疆牽附及之所未安矣故略而不書)¶
　附后徽(三代之世天子娶於諸侯如齊紀二國徽音/嗣續載在史書無庸備志兹從漢始非正位)¶
　(中宫者不得與帝並尊故妃嬪追封附見陵/墓古蹟志至列國夫人採其賢者載列女志)¶
<pb:KR2k0048_WYG_010-7b>¶
　漢高后吕氏名雉單父人(今單/縣)其父吕公善相識高¶
　祖於微時以女妻之后為人剛毅佐高祖定天下生¶
　惠帝及惠帝崩臨朝稱制八年¶
　漢宣帝后許氏昌邑金鄉人(卽今/縣)父廣漢為暴室嗇¶
　夫當宣帝微時以女妻之及卽位羣臣欲以霍光女¶
　為后帝詔求微時故劍乃喻上指因請立許為后後¶
　當娠病霍光妻顯賂女醫中毒而崩諡曰恭襄皇后¶
　漢成帝后許氏平恩侯許嘉之女廣漢之從孫女也¶
<pb:KR2k0048_WYG_010-8a>¶
　元帝傷恭襄太后居位日淺而遭霍氏之害乃選嘉¶
　女為皇太子妃成帝卽位立為后後以姊謁詛咒事¶
　覺坐廢¶
　漢獻帝后伏氏名壽琅邪東武人(今諸/城縣)大司徒湛之¶
　八世孫不其侯完之女也帝遷長安時后入掖庭為¶
　貴人興平二年立為后¶
　晉惠帝后羊氏泰山南城人(今費/縣)祖瑾父元之大安¶
　元年立為后¶
<pb:KR2k0048_WYG_010-8b>¶
　東晉安帝后王氏琅邪臨沂人(今沂/州)父獻之母新安¶
　愍公主后以太元二十一年納為太子妃及安帝卽¶
　位立為后¶
　劉宋世祖后王氏臨沂人元嘉二十年拜武陵王妃¶
　世祖卽位立為后¶
　劉宋明帝后王氏臨沂人元嘉二十五年拜湘東王¶
　妃及卽位立為后¶
　明宣宗后胡氏濟寧州人父榮為錦衣衛百户永樂¶
<pb:KR2k0048_WYG_010-9a>¶
　十五年選為太孫妃及宣宗卽位立為后後以無嗣¶
　讓位於孝恭孫后¶
　明宣宗后孫氏濟南鄒平人永樂時與胡后同選入¶
　侍太孫宣宗卽位胡立為后后時為貴人生英宗胡¶
　后讓位中宫英宗立尊為孝恭皇后¶
　封建(王制凡胙土傳世者始得稱為侯封其餘雖曾/膺爵土之名而未嘗歴享國之實者槩不敢入)¶
　(至三代之附庸兩漢之功臣恩澤侯亦得並/列以其載盟府之藏而兼重以神明之胄也)¶
唐虞三代¶
<pb:KR2k0048_WYG_010-9b>¶
　任(風姓太昊伏羲之後左傳曰任宿須句顓臾實司/太昊與有濟之祀周為魯附庸至戰國時猶存見)¶
　(孟子今/濟寧州)¶
　宿(風姓春秋隠公元年盟於宿莊公/十年宋人遷宿今東平鄆城之界)¶
　須句(風姓太昊之後春秋魯僖公二十一年邾滅/須句須句子奔魯今壽張縣西北有須句城)¶
　顓臾(風姓太昊之後周為魯附庸/詳見論語今費縣有顓㬰城)¶
　州(姜姓炎帝神農之後國於淳于春秋桓公五年州/公如曹左傳曰淳于公如曹度其國危不能自存)¶
　(也地入莒齊桓公合諸侯之師城緣陵而遷杞焉淳/于在今高密安邱二縣地杜註誤以定陶為古州國)¶
　(蓋淳于公所/如之國也)¶
<pb:KR2k0048_WYG_010-10a>¶
　紀(姜姓炎帝之後當周夷王時嘗譖齊哀公於周王/烹哀公故齊紀世仇春秋莊公三年紀季以酅入)¶
　(於齊四年紀侯大去其國紀亡/地入於齊今壽光縣有紀臺城)¶
　向(姜姓炎帝之後周為莒附庸春秋隠公二年莒人/入向宣公四年伐莒取向蓋向已為莒所滅而魯)¶
　(取之也今莒/州東有向城)¶
　焦(姜姓炎帝之裔武王封之為魯附/庸在今嘉祥縣南十五里青山左)¶
　甲父(姜姓炎帝之裔左傳甲父氏之鼎/漢書昌邑縣有甲父亭今金鄉縣)¶
　檀(炎帝之後一曰灌/檀在今滋陽縣境)¶
　滕(姬姓黃帝第十子封於榺/後以地為姓今榺縣詳後)¶
<pb:KR2k0048_WYG_010-10b>¶
　清(黃帝之子封於清是為青/陽語見路史今堂邑縣)¶
　薛(任姓黃帝之後奚仲為夏禹掌車服大夫受封於/薛後遷於邳至商仲虺為湯左相復居於薛周封)¶
　(以侯爵至獻侯始朝魯見於春秋傳襄公定薛/公比惠公夷後為楚所滅今滕縣南有薛城)¶
　南燕(姞姓黃帝之後伯鯈始封南/燕見繹史今曹縣北有燕城)¶
　祝(姞姓黃帝之後至周改封於薊/封堯後於祝見戴記今禹城縣)¶
　過(依姓又作猗黃帝之後夏寒促處其/子澆於過今掖縣有過鄉又有過亭)¶
　奄(嬴姓少吴之後始祖翳為東方夷國周武王伐奄/卽此成王踐阼遷其君於蒲姑以其地封元公子)¶
　(伯禽是為魯國詳魯漢/書古奄國卽魯之奄里)¶
<pb:KR2k0048_WYG_010-11a>¶
　莒(己姓少昊之後世譜作嬴姓又高陽氏後亦有莒/國係曹姓至周滅曹姓之莒以封己姓之莒本夷)¶
　(君無諡而有號自武王封兹輿期於莒十一傳至兹/丕公始見於春秋傳紀公渠邱公黎比公著邱公共)¶
　(公郊公莒子狂後為楚所滅都於介根漢/書作計斤今高密諸城以至莒州皆其地)¶
　郯(己姓少昊之後春秋昭公十七年/郯子來朝詳闕里志卽今郯城縣)¶
　爽鳩氏(少昊之臣齊晏子曰昔爽鳩氏始居齊其後/季萴因之有逢伯陵因之蒲姑氏因之而後)¶
　(太公因之凡齊/地皆是詳建置)¶
　陸終氏(顓頊之裔封於陸鄉在/平原國般縣今德平縣)¶
　豕韋氏(顓頊之裔陸終是生彭祖彭祖生大彭氏大/彭生豕韋氏卽三蘖之韋也在東郡白馬縣)¶
<pb:KR2k0048_WYG_010-11b>¶
　(東南有韋城/今觀城縣)¶
　顧(己姓顓頊之裔封於范後黨桀為湯所伐詩云/苞有三蘖韋顧旣伐昆吾夏桀是也今范縣)¶
　昆吾氏(顓頊之裔名樊者封於昆吾後黨/桀為湯所伐今濮州有昆吾亭)¶
　鬷(己姓顓頊之裔虞舜封豢龍氏董父於三鬷是為/鬷夷湯伐桀桀退保三鬷今定陶縣有三鬷亭)¶
　寒(妘姓顓頊之裔夏所封國左傳寒浞伯明氏之讒/子弟也卽此漢書北海平壽縣有寒亭在今濰縣)¶
　鄅(妘姓顓頊之裔春秋昭公十八年鄅人藉稻邾人/襲鄅入之杜註在琅邪開陽縣按開陽卽古啓陽)¶
　(哀公三年城啟陽則鄅在昭公時併於邾當/哀公時又併於魯也今沂州北有開陽城)¶
　偪陽(妘姓祝融之孫陸終第四子求言封於偪陽春/秋襄公十年晉㑹諸侯於柤遂滅偪陽以予宋)¶
<pb:KR2k0048_WYG_010-12a>¶
　(路史云晉襄母偪姞/國卽偪陽也今嶧縣)¶
　夷(妘姓顓頊之裔春秋隠公元年紀人/滅夷杜註在城陽壯武縣今諸城縣)¶
　斟灌斟鄩(曹姓顓頊之裔按繹史陸終氏五世為斟/姓與韋顧同封其後為斟灌斟鄩二氏夏)¶
　(之同姓國也通鑑太康畋于洛表羿拒於河遂都陽/夏旣崩弟仲康立傳子相遷於帝邱依同姓諸侯斟)¶
　(灌斟鄩氏后相在位之八歲寒浞殺羿生子澆及&KR1830;/至二十八歲浞使子澆殺斟灌以伐斟鄩弑后相于)¶
　(帝邱時后婚方娠奔於有仍生少康臣伯靡奔有鬲/氏寒浞處澆於過處&KR1830;於戈歴四十歲靡自有鬲氏)¶
　(收二斟之衆滅寒浞立少康少康滅澆於過使子季/杼滅&KR1830;於戈復禹之績汲郡古文云太康居斟鄩相)¶
　(居斟灌是也攷之諸書漢書薛註陽夏卽今太康縣/括地志云鄩城在洛州鞏縣薛註斟灌卽東郡觀扈)¶
<pb:KR2k0048_WYG_010-12b>¶
　(今之觀城縣太康都陽夏而依斟鄩后相都帝邱而/依斟灌則鄩城之在鞏縣斟灌之卽觀城各近王都)¶
　(為有㨿矣乃漢書註云夀光縣有灌亭卽斟灌國也/斟亭在平夀縣東南卽斟鄩國在今之濰縣距陽夏)¶
　(帝邱皆千有餘里不可云依斷非故迹按寒卽濰縣/與夀光接壤豈少康滅過及寒卽以其地封鄩灌二)¶
　(氏以鎮撫之歟備/載之以侯博古者)¶
　邾(曹姓陸終之第五子封於邾從前世系無考自周/武王命曹俠仍居邾為魯附庸俠生非非生成成)¶
　(生車輔車輔生將新將新生訾父訾父生夷父夷父/傳弟叔衛叔術生夏父夏父生儀父從齊桓公㑹盟)¶
　(有功因爵以子傳文公定公宣公悼公莊公隠/公桓公至穆公遂改為鄒後為楚所滅今鄒縣)¶
　小邾(與邾同出曹俠之後六傳至夷父顏有功於周/封其子友於郳為魯附庸友之後郳黎來從齊)¶
<pb:KR2k0048_WYG_010-13a>¶
　(桓公㑹盟列於諸侯謂之小邾子自黎來/之後六傳而并於魯今滕縣東有郳城)¶
　根牟(本顓頊之裔世居東夷春秋宣公九年取/根牟杜註琅邪陽都縣有牟鄉今沂水縣)¶
　鑄(陶唐氏之後春秋襄公二十三年臧宣叔娶於鑄/漢書濟北國蛇邱縣有鑄鄉城今平陰縣劉昭曰)¶
　(周武王未下車封/堯後於鑄卽此)¶
　鄒(姚姓有虞氏之/裔今鄒平縣)¶
　濮(路史云有虞氏帝子/散封於濮今濮州)¶
　遂(虞舜之後周時為齊附庸春秋莊公十三年齊/人滅遂漢書濟北蛇邱縣有遂鄉在今寧陽縣)¶
　觀(左傳云夏有觀扈夏后啓五庶俱封於衛是為五/觀竹書紀年云帝啓十一年放王季子武觀於西)¶
<pb:KR2k0048_WYG_010-13b>¶
　(河十五年武觀以西河叛彭伯壽/帥師征之武觀來歸今觀城縣)¶
　繒(姒姓史記作鄫路史云夏后帝杼一曰松曼是為/帝輿卽位五歲征東海伐三壽乃封其仲子曲烈)¶
　(於鄫至周為莒所滅/今嶧縣西南有繒城)¶
　杞(姒姓侯爵初商湯王封夏少康之後於曹東之樓/是為杞東樓公終殷之世其名代不可考周武王)¶
　(求禹後得東樓公復封於杞以奉夏祀實今之河南/杞縣傳至武公始見於春秋僖公十四年諸侯城緣)¶
　(陵而遷杞卽古淳于國也傳靖公共公惠公成公桓/公孝公文公平公悼公隠公僖公閔公哀公出公簡)¶
　(公後為/楚所滅)¶
　緡(夏所封國左傳夏后相娶於有緡氏又僖公二十/三年齊伐宋圍緡又鄒衍子云余登緍城以望宋)¶
<pb:KR2k0048_WYG_010-14a>¶
　(都在今/金鄉縣)¶
　鬲(郾姓臯陶之後今德平縣/九河之鬲津在其境内)¶
　季萴氏(虞夏時諸侯繼/爽鳩氏者詳前)¶
　宛(子姓史記商王武丁封/其子於宛今高苑縣)¶
　微(商王帝乙之庶長子啓紂封於微今壽/張縣西北有微子鄉周武王改封於宋)¶
　蒲姑(殷周之間代逢伯陵為諸侯者成王時作/亂滅之以益封齊漢為姑幕縣今莒州)¶
　卞(古卞明國竹書紀年云湯/伐有卞今泗水縣有卞城)¶
　魯(姬姓侯爵武王旣克商而有天下封元公旦於魯/留相王室命子伯禽就國都曲阜是為魯公卒子)¶
<pb:KR2k0048_WYG_010-14b>¶
　(酋立是為考公卒弟熙立是為煬公卒子宰立是為/幽公其弟㵒弑之而自立是為魏公卒子擢立是為)¶
　(厲公卒子具立是為獻公卒子濞立是為慎公卒弟/敖立是為武公武公與長子括少子戲共朝於周宣)¶
　(王愛戲立為魯世子是為懿公括子伯御弑懿公而/自立宣王伐而誅之立懿公弟稱是為孝公卒子勿)¶
　(湟立是為惠公生子息及允惠公卒子息立是為隠/公公子翬弑之而立允是為桓公公卒於齊子同立)¶
　(是為莊公卒子般立慶父殺般而立公子開是為閔/公慶父復弑閔公公子季友乃以齊師奉閔公之弟)¶
　(申入立是為僖公卒子興立是為文公生子惡及視/嬖生子俀公子遂殺惡及視而立俀是為宣公卒子)¶
　(黒肱立是為成公卒子午立是為襄公卒子稠立是/為昭公卒於乾侯魯人立公弟宋是為定公卒子蔣)¶
　(立是為哀公卒於有山氏子寧立是為悼公卒子嘉/立是為元公卒子顯立是為穆公卒子奮立是為共)¶
<pb:KR2k0048_WYG_010-15a>¶
　(公卒子屯立是為康公卒子匽立是為景公卒子叔/立是為平公卒子賈立是為湣公卒子讎立是為頃)¶
　(公楚考烈王伐魯滅之頃公遷於卞卒於柯魯亡魯/自周公至頃公凡二十六世共三十四君今曲阜縣)¶
　衛(姬姓侯爵文王之子康叔封武王封之於衛歴牟/伯考伯嗣伯𢈻伯靖伯貞伯頃伯僖侯武公莊公)¶
　(桓公宣公惠公懿公凡十四傳都於沫故殷墟也為/赤狄所滅國人乃立惠公之弟昭伯之子甲是為戴)¶
　(公廬於曹戴公卒齊桓公㑹諸侯之師城楚邱立戴/公弟燬是為文公傳子成公遷於帝邱傳穆公定公)¶
　(殤公獻公襄公靈公出公出公之父蒯聵入衛自立/是為莊公出公奔魯衛人逐莊公而立襄公之弟班)¶
　(師莊公復入衛衛人殺之齊伐衛執班師而立公子/起出公復自齊歸於衛逐起而自立出公卒莊公弟)¶
　(黔攻出公子而自立是為悼公傳子敬公昭公公子/亹弑昭公而自立是為懷公公子頽又弑亹而代之)¶
<pb:KR2k0048_WYG_010-15b>¶
　(是為慎公傳聲公成侯平侯嗣君懷君元君君角為/秦所滅衞亡衞自戴公廬曹後始入東郡凡二十二)¶
　(君共一十七世/帝邱今濮州)¶
　曹(姬姓侯爵文王之子振鐸武王封之於曹都於陶/邱傳太伯仲君宫伯孝伯夷伯夷伯傳弟幽伯疆)¶
　(疆弟蘇弑疆而代之是為戴伯卒傳子惠伯卒傳子/石甫公子武殺石甫而代立是為繆公傳桓公莊公)¶
　(僖公昭公共公文公宣公成公武公平公悼公悼公/朝於宋宋囚之國人立其弟野是為聲公平公弟通)¶
　(弑野而自立是為隠公聲公弟露又弑通而代之是/為靖公傳子伯陽為宋所滅曹亡曹自叔鐸至伯陽)¶
　(凡二十世共二/十五君今曹縣)¶
　滕(姬姓侯爵文王之子叔繡武王封之於滕卽古滕/國也傳十六世至滕侯穀朝魯始入春秋其前世)¶
<pb:KR2k0048_WYG_010-16a>¶
　(系無攷榖傳宣公孝侯昭公文侯成公悼侯頊公隠/公又數傳至定公卽考公文公卽元公滅於宋竹書)¶
　(紀年云於越滅滕/未詳孰是今滕縣)¶
　郕(姬姓伯爵文王之子武王封之於郕春秋文公十/二年郕伯成奔其後地入於魯今汶上縣北有郕)¶
　(鄉/)¶
　郜(姬姓子爵文王之子武王封之於郜春秋桓公二/年取郜大鼎於宋蓋郜亡入宋齊桓公城楚邱以)¶
　(封衛卽其地/也今城武縣)¶
　茅(姬姓周公之子封於茅薛瓚云高/平國昌邑縣有茅鄉亭今金鄉縣)¶
　胙(姬姓周公之子所封地也漢書/東郡燕縣西南有胙亭今濮州)¶
<pb:KR2k0048_WYG_010-16b>¶
　齊(姜姓侯爵堯時伯夷為四岳佐禹平水土有功賜/姓曰姜謂之吕侯商末太公姜尚佐武王克商封)¶
　(於齊都營邱太公傳子丁公伋伋傳子乙公得得傳/子癸公慈母慈母傳子哀公不辰紀侯譖之於周烹)¶
　(哀公而立其弟静是為胡公胡公徙都薄姑哀公同/母弟山弑胡公而自立是為獻公復都臨淄卒傳子)¶
　(武公壽邱卒傳子厲公無忌胡公子復入齊殺厲公/齊人乃立厲公子赤是為文公卒傳子成公說卒傳)¶
　(子莊公購卒傳子釐公祿父卒傳子諸兒是為襄公/公子無知弑之雍廩人殺無知國人議立君乃召公)¶
　(子小白於莒立之是為桓公桓公卒公子無虧立國/人殺之而立公子昭是為孝公孝公卒其弟潘弑孝)¶
　(公子而自立是為昭公昭公卒其弟商人又殺昭公/子而自立是為懿公國人勿與弑之而迎桓公子元)¶
　(於衛立之是為惠公卒傳子頃公無野卒傳子靈公/環崔杼弑之立太子光是為荘公杼又弑之立莊公)¶
<pb:KR2k0048_WYG_010-17a>¶
　(之母弟杵臼是為景公景公卒子荼立田乞廢之而/立公子陽生是為悼公鮑子弑悼公立其子壬是為)¶
　(簡公田常弑之而立平公鏊乃割安平以東為田氏/封邑平公卒子宣公積立宣公卒子康公貸立田和)¶
　(遷之海上食一城以奉祀康公卒吕齊遂亡姜/姓齊自太公至康公凡二十世共二十八君)附田¶
　齊(初陳厲公之子完字敬仲出奔於齊齊桓公賢之/以為工正因改陳氏為田氏生穉孟彛彛生涽孟)¶
　(莊莊生文子須無須無生桓子無宇無宇生武子開/與僖子乞乞事景公為相後因詭立悼公得專政乞)¶
　(生子常是為成子弑簡公而立平公常生襄子盤盤/生莊子白白生悼子悼子生太公和遷齊康公於海)¶
　(上求為諸侯魏文侯為請於王許之乃立為齊侯卒/傳子侯&KR1476;卒傳子桓公午卒傳子威王因齊卒傳子)¶
　(宣王辟疆卒傳子湣王地為淖齒所弑王孫賈誅淖/齒求湣王子法章立之是為襄王傳子建為秦所滅)¶
<pb:KR2k0048_WYG_010-17b>¶
　(秦二世元年齊人田儋自立為齊王秦將章邯殺之/齊人又立儋弟假為王田榮逐之立儋子市項羽分)¶
　(齊為三國以市為膠東王都卽墨以安為濟北王都/博陽以都為臨淄王都臨淄榮殺市而自立并取三)¶
　(齊之地羽滅之復立假為王榮弟橫逐假而立榮子/廣漢王使韓信擊殺之地遂入漢為郡縣田橫復自)¶
　(立戰敗逃於海島漢旣定天下乃/召橫橫至洛湯自刎田齊亦亡)¶
　鄣(姜姓齊太公支孫封於鄣為齊附庸國/春秋莊公三十年齊人降鄣在東平州)¶
　莘(古莘仲國今曹縣/舊作莘縣者誤)¶
　單(古國路史云帝舜師單巻所居/故號單父國為單子國今單縣)¶
　用(古國名今/禹城縣西)¶
<pb:KR2k0048_WYG_010-18a>¶
　貫(或作□春秋齊宋盟處杜註濟陰/蒙城縣西北有古貫城今定陶縣)¶
　厥(漢書無鹽東平陸古厥國路史云厥西孔子/所宰今鄆城汶上二縣間有厥亭有厥氏)¶
　蔇(古國名春秋莊公九年公及齊大夫盟於蔇/路史云沂之氶有蔇亭卽古蔇國今嶧縣)¶
　介(東夷國春秋僖公二十九年介葛盧/來朝杜註國在城陽黔陬縣今膠州)¶
　邿(魯附庸春秋襄公十三年取邿漢書任城/亢父縣有邿亭在今濟寧州南六十里)¶
　極(魯附庸春秋隠公二年無駭/帥師入極今魚臺縣有極亭)¶
　鄟(魯附庸春秋成公六年取鄟又昭公二十六年/公㑹諸侯於鄟陵按鄟陵為莒邑今莒州地也)¶
　於餘邱(魯附庸春秋莊公二年公/子慶父帥師伐於餘邱)¶
<pb:KR2k0048_WYG_010-18b>¶
　牟(古牟子國在今福山縣境齊獻公滅牟遷於萊蕪/春秋桓公十五年牟人來朝是也漢書泰山郡有)¶
　(牟縣今萊蕪縣有牟/縣故城在汶水東北)¶
　譚(齊附庸春秋莊公十年齊師滅譚/譚子奔莒今歴城縣有譚城驛)¶
　郭(水經註郭水出聊城東北寰宇記郭/水南岸有郭城春秋時郭公之墟也)¶
　陽(齊附庸春秋閔公二年齊人/遷陽今沂水縣有陽都城)¶
　肥(齊附庸應劭曰泰山郡肥城縣卽古肥子國/又夀光縣有肥亭亦云肥子國未詳孰是)¶
　㡉(古侯國今黃/縣有㡉故城)¶
　萊(姜姓東方夷國禹貢萊夷作牧是也或曰湯臣萊/朱之後太公初封於齊萊侯來伐與爭營邱春秋)¶
<pb:KR2k0048_WYG_010-19a>¶
　(襄公六年齊晏弱圍萊萊共公浮柔奔棠棠萊邑晏/弱圍棠滅之遷萊於郳今黃縣有萊城  按舊志載)¶
　(有盧晝聊攝等國攷左傳杜註盧乃齊地非右盧子/國也晝為齊下邑聊攝二城名皆非國也又附以齊)¶
　(之孟嘗安平趙之平原望諸四君秦之穰侯皆列於/封建殿周之末夫郭靖君食邑於薛傳之孟嘗田單)¶
　(食邑於酅趙勝封於武城而號平原樂毅邑於觀津/而號望諸秦相魏冉以宣太后之弟封穰益陶皆其)¶
　(國君私與之邑非天子所封/豈可厠於茅土之末故去之)¶
西漢¶
　齊國悼惠王肥(高帝微時外婦之子六年封於齊食/七十餘城傳哀王襄文王則則無子)¶
　(文帝乃分齊為六國盡立悼惠王子見在為列侯者/乃立楊虚侯將閭為齊王都臨菑安都侯志為濟北)¶
<pb:KR2k0048_WYG_010-19b>¶
　(王都濟北初侯辟光為濟南王都東平武城侯賢為/菑川王都劇平昌侯卬為膠西王都高密白石侯雄)¶
　(渠為膠東王都卽墨景帝三年吳楚反膠西菑川濟/南通謀皆伏誅除其國齊王以朸與謀飲藥自殺帝)¶
　(憐其脅從非罪乃諡為孝王復立其子壽於齊是為/懿王子厲王次昌為主父偃所搆自殺齊凡四世七)¶
　(十六/年)菅侯罷軍　氏邱侯甯國(一作/斥邱)營平侯信都¶
　陽邱侯安(以上四人皆悼惠王子文帝四年封景帝/三年罷軍子庸奴甯國子偃信都子廣竝)¶
　(以反誅四年安子匽/坐出國界降為司冦)博陽侯就　被陽侯燕　稻侯¶
　定　定侯越　山原侯國　繁安侯忠　雲侯信¶
　牟平侯渫　柴侯代(以上七人/皆孝王子)¶
<pb:KR2k0048_WYG_010-20a>¶
　城陽國景王章(齊悼惠王子以朱虚侯入宿衛誅諸/吕有功文帝封為城陽王卒傳共王)¶
　(喜頃王延敬王義惠王武荒王順戴王恢孝王景哀/王雲雲弟俚新莽時絶城陽凡十傳一百八十六年)¶
　雷侯豨(共王弟/武帝封)有利侯釘　東莞侯吉　東平侯慶¶
　　利鄉侯嬰　運平侯記　山州侯齒　海常侯福¶
　　騶邱侯寛　南城侯貞(以上九人共/王子武帝封)麥侯昌　鉅¶
　合侯發　昌侯差　費侯方　虖葭侯澤　淯侯不¶
　疑　東淮侯類　瓠節侯息　彭侯强　鱣侯應¶
　翟侯壽　庸侯餘　原洛侯敢　挾術侯昆景　挾¶
<pb:KR2k0048_WYG_010-20b>¶
　釐侯爵　朸侯讓　虚水侯禹　拘侯賢(以上十八/人俱頃王)¶
　(子武/帝封)高鄉侯休(惠王/子)兹鄉侯𢎞　藉陽侯顯　都平¶
　侯邱　東原侯山　箕侯文　高廣侯勲　卽來侯¶
　佼　庸釐侯談　昆山侯光　折泉侯根　博石侯¶
　淵　要安侯勝　房山侯勇　式侯憲(以上十四人/俱荒王子宣)¶
　(帝元/帝封)石山侯元　都陽侯音　參封侯嗣　伊鄉侯¶
　遷(以上四人戴/王子元帝封)桃山侯欽(孝王子/成帝封)¶
　菑川國懿王志(齊悼惠王子也初文帝封悼惠王子/武城侯賢為菑川王志為濟北王景)¶
<pb:KR2k0048_WYG_010-21a>¶
　(帝三年賢與吳楚同謀而志堅守不從帝嘉之乃移/志為菑川王傳靖王建頃王遺思王終古考王尚孝)¶
　(王橫懷王交交子永自志至/永凡八世一百七十四年)龍邱侯代　劇侯錯¶
　懷昌侯高遂　平望侯賞　臨衆侯始昌　葛魁侯¶
　寛　益都侯胡　平的侯强　劇魁侯黑　壽良侯¶
　守　平度侯行　宜城侯偃　臨朐侯農(以上十三/人俱懿王)¶
　(子武/帝封)陸侯何　廣饒侯國　缾侯成(以上三人俱靖/王子武帝封)¶
　北鄉侯譚　廣侯便　平侯服　臺鄉侯畛(以上四/人俱孝)¶
　(王子元/帝封)¶
<pb:KR2k0048_WYG_010-21b>¶
　濟北國貞王勃(高帝孫淮南王長之子初濟北國係/齊悼惠王子興居所封文帝二年興)¶
　(居以功大賞薄怨望有罪自殺國除入漢十六年復/封悼惠王子武城侯為濟北王景帝三年吳楚反以)¶
　(書招志與勃二王不從景帝嘉之乃徙志王菑川而/勃以衡山王徙為濟北王傳成王胡胡子寛有罪國)¶
　(除勃傳凡三/世六十七年)安陽侯樂(貞王/子)五㨿侯臞邱　富侯龍¶
　　平侯遂　胡母侯楚(以上四人俱成/王子武帝封)¶
　梁國孝王武(文帝子初封淮陽王梁國都睢陽而兼/有山陽濟川濟隂濟東等地在漢初最)¶
　(為大國高帝封彭越為梁王都於定陶十一年殺彭/越立子恢為梁王吕后七年徙恢王趙而封吕産為)¶
　(梁王諸吕誅地入於漢文帝二年封子楫為梁王十/一年墮馬死乃移淮陽王武為梁王北界泰山西至)¶
<pb:KR2k0048_WYG_010-22a>¶
　(高陽比初封之國更為廣大景帝中六年分梁為五/盡立孝王子五人為王子買嗣梁都睢陽而以明為)¶
　(濟川王彭離為濟東王定為山陽王不/識為濟陰王皆及身而止後不復封)貰鄉侯平¶
　中鄉侯延年　黃侯順　平樂侯遷　甾鄉侯就(以/上)¶
　(五人俱梁敬王定/國之子元帝時封)¶
　清河國哀王乘(景帝子以中三年封/立十二年無子國除)¶
　清河國剛王毅(文帝子初封於代武帝元鼎三年徙於清/河傳頃王陽陽子年凡三世四十八年)¶
　魯國共王餘(景帝子前三年自淮陽徙封於魯傳安/王光孝王慶忌頃王封文王睃無子哀)¶
　(帝建平三年立睃弟郚鄉侯閔為魯/王自餘至閔凡六傳一百六十三年)廣戚侯將　郁根¶
<pb:KR2k0048_WYG_010-22b>¶
　侯驕　西昌侯敬(以上三人俱共/王子武帝封)蘭褀侯臨朝　容¶
　邱侯方山　良成侯文德(以上三人俱安/王子昭帝封)昌慮侯𢎞¶
　　平邑侯敞　建陵侯遂　山鄉侯琯　合陽侯平¶
　　建陽侯咸　承鄉侯當　東安侯强(以上八人俱/孝王子宣帝)¶
　(封/)郚鄉侯(繼爵/魯王)建鄉侯康　新陽侯永(以上三人俱頃/王子成帝封)¶
　膠西國于王端(景帝子以前三年封立/四十七年無子國除)¶
　膠東國康王寄(景帝子以中二年封淮南王安謀反/寄私作戰守具備淮南之起及吏治)¶
　(淮南事辭侵及寄寄於上最親意不自安發病而死/因有過不敢言置後上知寄有長子賢母無寵少子)¶
<pb:KR2k0048_WYG_010-23a>¶
　(慶母甚愛幸乃立賢為膠東王奉康王祀而以慶為/六安王王故衡山地賢立是為膠東哀王傳戴王通)¶
　(平頃王音共王授授子殷國除自/寄及殷凡六傳一百五十八年)臯虞侯建　魏其¶
　侯昌　祝兹侯延年(以上三人俱康/王子武帝封)溫水侯安國(哀/王)¶
　(子昭/帝封)樂望侯光　栁泉侯强(以上二人俱戴/王子宣帝封)羊石侯¶
　回　石鄉侯理　新城侯根(頃王子/元帝封)上鄉侯歙　密¶
　鄉侯林　平城侯邑　樂陽侯獲　順陽侯共　昌¶
　鄉侯憲　樂都侯訢(以上十人俱頃/王子成帝封)陵石侯慶　臨¶
　安侯閔　徐鄉侯炔　堂鄉侯□(以上四人俱共王/子成帝封新室始)¶
<pb:KR2k0048_WYG_010-23b>¶
　(建國徐鄉侯炔舉/兵誅莽不克死之)¶
　齊王閎(武帝子元狩六年封/八年薨無子國除)¶
　昌邑哀王髆(武帝子天漢四年封傳子賀昭帝崩/徵賀為嗣仍廢歸國凡二十四年)¶
　泗水國思王商(景帝孫常山憲王舜之子武帝元鼎/三年封為泗水王都郯傳哀王安世)¶
　(弟戴王賀賀傳子勤王綜戾王駿駿/子靖自商至靖凡六傳一百五年)于鄉侯定(勤王/子元)¶
　(帝/封)昌陽侯霸(戾王子/成帝封)¶
　高密國哀王𢎞(武帝孫廣陵厲王胥之子宣帝本始/元年封傳頃王章懷王寛寛子慎凡)¶
　(四傳八/十二年)卑梁侯都　膠陽侯恁　成鄉侯安　武鄉¶
<pb:KR2k0048_WYG_010-24a>¶
　侯慶　麗兹侯賜　安邱侯常(以上六人俱頃/王子成帝封)¶
　東平國思王宇(宣帝子甘露二年封為東平王都無/鹽子煬王雲坐祝詛廢平帝元始元)¶
　(年復立雲子開明為東平王三年卒無子立開明兄/子匡時王莽居攝東郡太守翟義舉兵誅莽奉匡父)¶
　(信為天子兵敗為莽所/殺凡四傳五十一年)栗鄉侯䕶　桑邱侯頃　桃¶
　鄉侯宣　富陽侯萌　西陽侯竝(以上五人俱思/王子成帝封)嚴¶
　鄉侯信　武平侯璜　釐鄉侯裒　昌鄉侯日　新¶
　鄉侯鯉　春城侯允　陶鄉侯□(以上七人俱煬/王子平帝封)金¶
　鄉侯不害　西安侯漢　伊鄉侯開　樂安侯禹(以/上)¶
<pb:KR2k0048_WYG_010-24b>¶
　(四人俱煬王/孫平帝封)¶
　定陶國共王康(元帝子初宣帝於甘露二年封其子/囂為定陶王三年徙封於楚地入於)¶
　(漢為濟陰郡康於永光三年封為濟陽王都山陽至/成帝河平二年徙王定陶仍為定陶國康子欣成帝)¶
　(徵入為皇太子立楚思王子景為定陶王繼共王後/及欣卽位是為哀帝追尊共王為恭皇立廟京師徙)¶
　(景王信都定陶地/仍入漢為濟陰郡)¶
　　附諸王侯(舊志諸王子侯總叙於王國之後參互/錯綜難於披覽今各從其王國而統系)¶
　　(之其有曾經封國於東省之地而因事遷改或他/國王子為侯而寄用東省之地名者則總括而附)¶
　　(見於後又按漢高白馬之盟非劉不王子孫世守/未嘗有改惟高帝四年封韓信為齊王五年徙封)¶
<pb:KR2k0048_WYG_010-25a>¶
　　(於楚封彭越為梁王都於定陶此未定制之前劉/項紛爭之㑹也至高后封張偃於魯私吕祿於梁)¶
　　(異姓封王實乖漢制舊志/備列今援盟典以削之)合陽侯喜(高帝兄初封/代王以不能)¶
　　(禦邊降為列侯傳子廣/高帝十一年封為德侯)琅邪王澤(高帝從祖昆弟/初封營陵侯以)¶
　　(擊陳豨功封琅邪王/文帝元年徙王於燕)宛朐侯執(高帝姪楚元王交/之子景帝元年封)¶
　　(三年/反誅)乘邱侯將夜(景帝孫中山靖王/之子武帝時封)爰戚侯當¶
　　猇侯起(以上二人景帝孫/趙肅王子武帝封)朝陽侯聖　平曲侯曾¶
　　(武帝孫廣陵厲/王之子宣帝封)蘭陵侯宜(廣陵孝王/子元帝封)陰平侯囘¶
　　承鄉侯閟(以上二人宣帝孫楚/孝王之子成帝封)郚鄉侯光　新城¶
<pb:KR2k0048_WYG_010-25b>¶
　　侯武(以上二人楚孝/王孫平帝封)樂平侯忻(宣帝孫淮陽憲/王之子成帝封)高¶
　　陽侯竝　平陸侯寵(以上二人樂平侯忻之子成/帝封以上皆王他國而子弟)¶
　　(寄封東/土地名)¶
　實封功臣外戚恩澤等侯(凡食邑在東省/者志之餘不載)¶
　清河侯王吸(以中涓從起豐/為將軍擊楚功)廣侯召歐(以中涓從起/沛為連敖定)¶
　(燕趙/功)梁鄒侯武虎(以謁者從/定三秦功)費侯陳賀(以舍人從起/碭擊楚為將)¶
　(軍平定/㑹稽功)陽都侯丁復(以越將從起薛為/樓煩將破楚功)博陽侯陳濞¶
　(以都尉擊楚榮/陽絶甬道功)蓼侯孔聚(以左司馬入漢為/都尉擊項籍功)城武侯¶
<pb:KR2k0048_WYG_010-26a>¶
　尹□(以謁者從入漢定/諸侯備守淮陽功)歴簡侯程黑(以擊楚兼/攻臧荼功)平州¶
　侯昭涉掉尾(昭涉姓以擊項/籍兼攻臧荼功)東武侯郭䝉(以户衛起/薛破秦楚)¶
　(功/)都昌侯朱軫(以舍人從起/沛定三秦功)曲成侯蟲達(以西城戸/將從起碭)¶
　(破秦/楚功)魏其侯周止(以舍人從起沛/為騎郎破楚功)魯侯奚涓(從起沛/以將軍)¶
　(定諸/侯功)高宛侯丙猜(以客從定三/秦破楚功)斥邱侯唐厲(初從起/豐以亞)¶
　(將攻楚兼/擊黔布功)臺侯戴野(以舍人從起/碭擊楚功)厭次侯爰類(以都/尉守)¶
　(廣武/功)朝陽侯華寄(以都尉/擊楚功)清侯室中同(以都尉/擊楚功)昌侯¶
　旅卿(以齊將入漢擊楚/又擊韓王信功)安邱侯張說(以卒起方與從/漢擊楚又擊韓)¶
<pb:KR2k0048_WYG_010-26b>¶
　(王信/功)祝阿侯高邑(以上隊將擊魏破/楚又擊破陳豨功)須昌侯趙衍(以/謁)¶
　(者從起漢中後為河間守/陳豨反誅其都尉相如功)高陵侯王虞人(以騎司馬/從破楚并)¶
　(擊豨/功)戚侯李必(以騎都尉擊楚/破齊攻臧荼功)成陽侯奚意(以郎將/從擊楚)¶
　(幷定/代功)陽信侯吕青(以用令尹/初從功)任侯張越(以騎都尉從/擊燕代為車)¶
　(騎將/軍侯)桃侯劉襄(從起定陶以大/謁者擊黥布功)張侯毛釋之(以中涓/從起豐)¶
　(擊楚定/諸侯功)安平侯鄂千秋(以謁者從定諸/侯幷舉蕭何功)煮棗侯革朱¶
　(以越將入漢從定諸侯功/以上三十五人高帝封)鄃侯吕它(以父嬰從漢擊/楚定諸侯死事)¶
　(功/)滕侯吕更始(為舍人郎中以都尉/屯霸上用楚丞相侯)腄侯吕通(以吕/肅王)¶
<pb:KR2k0048_WYG_010-27a>¶
　(子/侯)樂昌侯張受(以魯元太/后子侯)建陵侯張澤(以大謁者/多奇計)祝¶
　兹侯徐厲(以舍人從起沛/用常山丞相侯)東平侯吕庀(以燕王吕/通弟侯)祝¶
　兹侯吕瑩(以太后昆弟子侯/以上八人高后封)壯武侯宋昌(以代中尉/從王參乘)¶
　(入卽帝/位功)楚侯蔡兼(以韓冢子還/定北地功)黎侯召農(以齊相召/平子侯)¶
　鉼侯孫單(以父孫卬北地/都尉死事功)陽信侯劉揭(以典客奪吕/禄印閉殿門)¶
　(止吕產兼定䇿功/以上五人文帝封)魏其侯竇嬰(以大將軍屯榮/陽扞吳楚地)鄃侯¶
　欒布(以將軍擊/吳楚功)建陵侯衛綰(以將軍擊/吳楚功)平曲侯公孫¶
　昆邪(以將軍擊/吳楚功)蓋侯王信(以王后/兄侯)武安侯田蚡(以后/同母)¶
<pb:KR2k0048_WYG_010-27b>¶
　(弟/侯)山陽侯張當居(以父尚諌楚王戊死事/功以上七人景帝封)樂安侯李¶
　蔡(以輕車將軍再從大/將軍衛青出塞有功)龍頟侯韓說(以都尉從大將/軍青北伐有功)¶
　發干侯衛登(以父大將軍/破右賢王功)漯陰侯昆邪(以北庭渾邪/王降漢功)¶
　河綦侯烏黎(以渾邪/降漢功)常樂侯稠雕(以渾邪/降漢功)平州侯王¶
　吸(以朝鮮/降漢功)騠兹侯稽谷姑(以月氏王/降漢功)承父侯續相如¶
　(以使西/域功)牧邱侯石慶(以丞相謹/厚加恩)□侯商邱成(以大鴻/臚明衛)¶
　(太子無他/意加恩)德侯景建(以長安大夫從/莽通殺反者功)轑陽侯江喜(以/嗇)¶
　(夫捕反/者功)蒲侯蘇昌(以小吏捕/反者功)丞父侯孫王(以告反/者功)博¶
<pb:KR2k0048_WYG_010-28a>¶
　望侯張騫(以從大將軍北伐知/水道兼使絶域功)衆利侯郝賢(以上谷/太守四)¶
　(從大將軍/青北伐功)軹侯李朔(以校尉三從大/將軍北伐功)澅清侯劉參(以/朝)¶
　(鮮降/漢功)邳離侯路博德(以右北平太守從/驃騎將軍北伐功)外石侯吳陽¶
　(以故東越衍侯佐繇王功/以上二十二人武帝封)□侯金日磾(以駙馬都尉/發覺侍中莽)¶
　(何羅謀/叛功)宜城侯燕倉(以假稻田使者發覺左/將軍上官桀謀叛功)博陸侯¶
　霍光(以奉車都尉捕/反者莽何羅功)富平侯張安世(以右將軍輔政/兼定䇿功益封)¶
　陽平侯蔡義(以帝師為丞相侯/以上五人昭帝封)爰戚侯趙長年(以平/陵大)¶
　(夫告楚王/謀叛功)博侯張章(以長安男子發/覺霍氏謀叛功)高昌侯董忠(以/期)¶
<pb:KR2k0048_WYG_010-28b>¶
　(門受張章/言告叛功)合陽侯梁喜(以平陽大夫/告反者功)營平侯趙充國¶
　(以後將軍/兼定䇿功)平邱侯王遷(以光祿大夫/兼定䇿功)昌水侯田廣明¶
　(以鴻臚擊武都/氏兼定䇿功)爰氏侯便樂成(以少府與/定䇿功)陽都侯張¶
　彭祖(以世父故掖庭/令賀有舊恩)平恩侯許廣漢(以帝/后父)平昌侯王¶
　無故(以帝/舅)樂昌侯王武(以帝/舅)樂陵侯史高(以帝父舅/子侍中與)¶
　(發霍/氏謀)卭成侯王奉先(以帝/后父)博望侯許舜(以帝后父同/母弟長樂衛)¶
　(尉有/舊恩)樂平侯霍山(以從祖父大將軍光舊日/功以上十六人宣帝封)駟望侯¶
　冷廣(以濕沃公/士告反功)新山侯稱忠(以捕得/反者功)樓虚侯訾順(以/捕)¶
<pb:KR2k0048_WYG_010-29a>¶
　(得反/者功)延鄉侯李譚(以尉氏男子/捕得反者功)陽平侯王禁(以帝后/父封子)¶
　(鳯以大將/軍益封)樂安侯匡衡(以丞相侯以上/六人元帝封)高陽侯薛宣¶
　(以丞/相侯)武陽侯史丹(以帝為太子/時舊傳恩)曲陽侯王根(以太/后弟)成¶
　陽侯趙臨(以帝/后父)高陵侯翟方進(以丞相侯以上/五人成帝封)盧鄉¶
　侯陳鳯(以中郎將巡行風俗/齊同萬國平帝封)¶
東漢¶
　齊國武王縯(光武帝兄初起兵破莽更始忌而殺之/建武二年立縯子章為太原王十一年)¶
　(徙王於齊是為哀王傳殤王石石子晃有罪貶爵為/蕪湖侯章帝以濟武王首創大業而後嗣以罪廢心)¶
<pb:KR2k0048_WYG_010-29b>¶
　(常憫之永元二年復封晃子無忌為齊王是/為惠王傳頃王喜喜子承建安十一年國除)¶
　北海國靖王興(齊武王次子建武二年封魯王後徙/北海傳敬王睦哀王基無子和帝封)¶
　(睦庶子斟鄉侯威為北海王立七年坐誹謗自殺永/初元年鄧太后復封睦孫夀光侯普為北海王是為)¶
　(頃王傳共王翼翼傳/子康王無子國除)臨邑侯復(靖王子光/武帝封)平望侯毅¶
　(敬王子/章帝封)¶
　東海國康王疆(光武帝太子母郭后廢疆不自安願/備藩國建武十九年封東海王兼食)¶
　(魯郡時魯靈光殿猶存詔疆都魯傳靖王政頃/王肅孝王臻懿王祗祗子羡魏以為崇德侯)楊虚¶
　侯子光(頃王子/桓帝封)汶陽侯琬(懿王子/獻帝封)¶
<pb:KR2k0048_WYG_010-30a>¶
　濟南國安王康(光武帝子建武十五年初封濟南公/十七年進爵為王傳簡王錯孝王香)¶
　(無子順帝立錯子阜陽侯顯/為嗣是為釐王傳子悼王廣)東武城侯德(安王子光/武帝封)¶
　樂成亭侯文(釐王子/順帝封)¶
　東平國憲王蒼(光武帝子明帝封為東平國王傳懷/王忠孝王敞頃王端端子凱魏以為)¶
　(崇德/侯)矜陽亭侯梁(憲王孫/和帝封)¶
　琅邪國孝王京(光武子明帝永平二年封傳夷王宇/共王夀貞王尊安王據順王容容子)¶
　(熙/)陽都侯邈(安王子/獻帝封)¶
　千乘國貞王伉(章帝子建初四年封為千乘國王和/帝永元七年改千乘國為樂安國傳)¶
<pb:KR2k0048_WYG_010-30b>¶
　(夷王寵寵子鴻徙/封渤海是為孝王)¶
　清河國孝王慶(章帝太子建初七年廢為清河國王/後殤帝無嗣以慶長子祐入繼大綂)¶
　(尊慶為/孝德皇)¶
　甘陵威王理(安平孝王之子梁太后立之使奉孝德/皇祀傳貞王定獻王忠至建安年國除)¶
　濟北國惠王壽(章帝子和帝永元二年封傳節王登/哀王多無子順帝永和四年立鄆鄉)¶
　(侯安國為嗣是為釐王傳/子孝王次次子鸞鸞子政)¶
　　附諸王侯¶
　　泗水國王歙(光武帝族父建武二年/封子燀更為堂谿侯)菑川王終(歙/子)¶
<pb:KR2k0048_WYG_010-31a>¶
　　(建武二/年封)曲陽侯鳯(終子建/十年封)武單父侯茂(歙從弟初/封中山王)¶
　　(建武十三年以/疏屬更為侯)城陽國王祉(光武帝族兄舂陵侯/厰之子初封定陶王)¶
　　(建武二年改封城陽未/之國薨其子平降為侯)成武侯順(光武帝族兄父/慶更始時封為)¶
　　(燕王為亂兵所殺建武二年封/順為城武侯予遵嗣後以罪免)壽光侯鯉(更始子/建武二)¶
　　(年封以奉/更始祀)濟陰王長(明帝子永平十五年/封立十三年卒於京)千乘王¶
　　建(明帝子永平三/年封四年薨)城陽懷王淑(章帝子永/元二年封)平原懷¶
　　王勝(和帝子延平元/年封卒於京師)平原哀王得(樂安王寵之子/鄧太后立之為)¶
　　(平原哀王卒無子復立河間王/開子翼為嗣安帝廢之國除)平原王碩(桓帝兄/建和二)¶
<pb:KR2k0048_WYG_010-31b>¶
　　(年/封)¶
　實封功臣外戚恩澤等侯¶
　高密侯鄧禹(以杖䇿從渡/河入關功)膠東侯賈復(漢兵起聚衆/來歸擊破青)¶
　(犢五校賊及/降朱鮪功)祝阿侯陳俊(以安集掾從徇河北擊銅/馬五校賊破張步董憲功)¶
　牟平侯耿況(以上谷太守發兵/攻邯鄲誅王郎功)向侯王霸(漢兵起率/賔客從擊)¶
　(王尋渡河斬王/郎破盧芳功)鬲侯朱祐(以䕶軍從定河北/降鄧奉秦豐功)安平侯¶
　蓋延(以虎牙將軍討/劉永龎萌功)楊虚侯馬武(以振威將軍/擊隗囂功)亢父¶
　侯劉隆(以南陽宗室為騎/都尉從定河内功)不其侯伏湛(以大司徒陽/都侯更封)¶
<pb:KR2k0048_WYG_010-32a>¶
　觀津侯劉喜(漢兵起與兄植聚/兵㨿昌城迎帝功)夜侯歐陽歙(以河南/尹被陽)¶
　(侯更封為/大司空)則鄉侯侯霸(以大司/徒追封)夷安侯鄧珍(以父/禹功)汎¶
　鄉侯卓崇(褒德侯卓茂子/建武四年徙封)壽張侯樊宏(以帝舅光/祿大夫封)平¶
　望侯樊茂(以宏少/子加恩)武始侯張純(富平侯張安世之後/建武初詣闕請改封)¶
　發干侯郭匡(以帝后從弟以上/十九人光武帝封)卽墨侯賈宗(以父/復功)昌¶
　安侯鄧襲(以父禹功以上/二人明帝封)樂平侯梁棠(以帝母梁/貴人弟)乘¶
　氏侯梁雍(棠弟傳子商商子冀為/大將軍益封萬三千户)單父侯梁翟(棠弟/以上)¶
　(三人和/帝封)陽平侯桓焉(以諌廢太/子有功)祝阿侯張賢(以宦者/與定䇿)¶
<pb:KR2k0048_WYG_010-32b>¶
　(功/)范侯王道(以宦者與/定䇿功)東阿侯苗光(以定/䇿功)北鄉侯任¶
　世(阿陵侯六世孫由西陽侯/徙封以上六人順帝封)費亭侯曹騰(以宦者與/定䇿功)¶
　容邱侯劉虞(以幽州牧平反者功/以上二人桓帝封)濟陽侯何苗(以帝/后弟)¶
　(靈帝/封)¶
晉¶
　東平王楙(義陽王望之/子武帝封)¶
　高密文獻王泰(宣王弟武帝初封/隴西王改封高密)東海王越(泰次子/以討楊)¶
　(駿功别/封東海)¶
<pb:KR2k0048_WYG_010-33a>¶
　濟南惠王遂(宣王弟/武帝封)¶
　任城景王陵(宣王弟武帝初封/北海改封任城)¶
　平原王幹(宣王弟/武帝封)¶
　琅邪武王伷(宣王子武帝初封東莞改封琅邪以東/莞益之傳恭王覲覲子睿渡江是為東)¶
　(晉元/帝)東安王繇(伷子武/帝封)¶
　齊獻王攸(文王子/武帝封)東萊王蕤(攸子武/帝封)¶
　城陽哀王兆(文王子/武帝封)¶
　樂安平王鑒(武帝子太康十年增封渤海郡子覃嗣/懷帝無子齊王冏表為皇太子河間王)¶
<pb:KR2k0048_WYG_010-33b>¶
　(顒廢/之)¶
　濮陽王允(武帝子咸寕三年封/太康十年徙封淮南)¶
　濟南王固(愍帝弟初封漢/王改封濟南)¶
　(按東省郡縣自晉元南渡之後五姓竊㨿封建王侯/無復可考惟元魏高齊頗多寄名封爵然無胙土之)¶
　(實不得與兩漢比也唐制諸王受封不過内府給需/食解租於京師不得治於其國肅代而後河北盡歸)¶
　(藩鎮終唐之世無建邦啓宇於齊魯間者宋鑒於唐/諸王所受封號止及其身子孫惟得以蔭仕為環衛)¶
　(官亷車節鉞以次而改無世襲之茅土南遷而後泊/乎金元皆無可志惟有明復封建之舊山左歴多藩)¶
　(服爰繼漢/晉而志之)¶
<pb:KR2k0048_WYG_010-34a>¶
明¶
　齊藩王槫(高帝子洪武三年封十五年就國/於青州府建文元年因罪廢國除)¶
　魯藩荒王檀(高帝子洪武十八年就國於兗州因升/州為府傳靖王肇煇惠王秦堪莊王陽)¶
　(鑄懷王當漎悼王建杙端王觀&KR2044;恭王頤坦敬王壽/鏳鏳傳弟憲王鋐鋐傳弟肅王鏞鏞傳子以𣲖以𣲖)¶
　(傳弟/以海)鉅野王泰墱　鄒平王泰塍　安邱王泰坾¶
　樂陵王泰&KR1551;　東阿王泰埜(以上五人俱靖/王子宣德年封)郯城王¶
　當滋　館陶王當淴　滋陽王當漬　陽信王當㳻¶
　　髙密王當湄(以上五人俱莊王子郯城館陶𢎞/治年封滋陽陽信高密成化年封)東原¶
<pb:KR2k0048_WYG_010-34b>¶
　王頤埨(端王子嘉/靖年封)¶
　漢藩王高煦(成祖第二子永樂二年封十五年就國/樂安州宣德元年因反國除改樂安州)¶
　(為武定州初仁宗卽位待高煦甚厚封其長子瞻坦/為世子餘子垐為濟陽王域為臨菑王垶為昌樂王)¶
　(墿為淄川王坪為齊東王壔為任城王㙊為/海豐王垹為新泰王至是擒錮西内皆賜死)滕懷王¶
　瞻塏　衛恭王瞻埏(二人俱仁宗子永樂/二年封未之國薨)¶
　德藩莊王見潾(英宗子成化三年就國濟南府傳懿/王祐榕懷王厚燉恭王載墱定王翊)¶
　(錧端王常□及/嗣王由樞而終)泰安王祐樬　濟寧王祐樳(以上二/人俱莊)¶
　　(王子成/化年封)歴城王厚㸅　臨朐王厚燨　高唐王厚&KR3260;¶
<pb:KR2k0048_WYG_010-35a>¶
　(以上三人俱懿/王子嘉靖年封)臨清王載塐(懷王子嘉/靖年封)堂邑王翊鐖¶
　　利津王翊爃(以上二人皆恭/王子嘉靖年封)安陵王常□　紀城¶
　王常㴻　嘉祥王常泩　清平王常濊(以上四人俱/定王子萬歴)¶
　(年/封)寧陽王由椅(端王子萬/歴年封)¶
　衡藩恭王祐楎(憲宗子𢎞治十二年就國青州府傳/莊王厚燆康王載珪珪弟安王載封)¶
　(封子定王翊/鑊鑊子常㵂)高唐王厚煐　齊東王厚炳　召陵王¶
　厚煃(以上三人俱恭/王子嘉靖年封)平度王載垹　寧陽王載垿¶
　昌樂王載堭　壽張王載䵺　商河王載塨(以上五/人俱莊)¶
<pb:KR2k0048_WYG_010-35b>¶
　(王子嘉/靖年封)¶
　涇簡王祐橓(憲宗子𢎞治十五年/就封沂州無子國除)¶
　　附諸王寄封(按明制宗室藩王之子孫不得擅出/始祖受封之國雖經封寄各州縣名)¶
　　(號食祿仍仰給於有司各有定額非因封而食其/地與漢制等也今將就封東省者列為藩服其子)¶
　　(孫封爵名號已叙於本宗之下其外藩支/庶有用東省州縣名者附為寄封以别之)定陶王¶
　　銓鑨(瀋莊王㓜㙾子太祖/四世孫正德二年封)博平王安㳚　聊城王¶
　　安潧　萊陽王安潏(以上三人俱周惠王同鑣/子太祖五世孫𢎞治年封)蒙¶
　　陰王帥鉀(慶憲王伸域子太祖九/世孫萬歴二十五年封)汶陽王璟□(韓/端)¶
<pb:KR2k0048_WYG_010-36a>¶
　　(王朗錡子太祖十世/孫萬歴二十三年封)壽光王由桂(趙穆王常清子/太祖十一世孫)¶
　　(萬歴二十/七年封)嘉祥王由檉(益王由本弟萬/歴四十年封)¶
　¶
　¶
　¶
　¶
　¶
　¶
<pb:KR2k0048_WYG_010-36b>¶
　¶
　¶
　¶
　¶
　¶
　¶
　山東通志巻八¶
