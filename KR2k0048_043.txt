# -*- mode: mandoku-view; -*-
#+TITLE: 山東通志
#+DATE: 2015-08-24 22:42:08.724710
#+PROPERTY: ID KR2k0048
#+PROPERTY: BASEEDITION WYG    
#+PROPERTY: JUAN 卷二十八之二
<pb:KR2k0048_WYG_043-1a>¶
欽定四庫全書¶
　山東通志卷二十八之二¶
　　人物二(唐/)　(五代/)¶
唐¶
　崔善為(貝州武城人明歴數仕隋調文林郎督工徒/五百營仁夀宮総監楊素索簿閥實善為執)¶
　(版暗唱無一差謬素大驚自是四方有疑獄悉令按/訊皆究其情見隋政日紊宻勸髙祖圖天下及兵起)¶
　(擢尚書左丞以清察稱傅仁均造歴李淳風詆其疏/帝令善為考二家得失多所裁定歴大理司農二卿)¶
　(秦州刺史/謚曰忠)¶
<pb:KR2k0048_WYG_043-1b>¶
　程名振(洺州平恩人隋大業末棄竇建德歸髙祖受/永寧令率兵經畧河北即夜襲鄴俘男女千)¶
　(餘人閲婦人方乳者九十餘悉還之鄴人感其仁劉/黒闥䧟洺州名振與刺史陳君實自拔歸母妻為賊)¶
　(所得名振率衆掠冀貝凔瀛諸州邀擊糧道悉毁賊/水陸餉具黒闥怒殺其母妻賊平請手斬黒闥以其)¶
　(首祭母累官鏤方/道總管謚曰烈)¶
　杜伏威(章邱人隋末起兵淮南據歴陽自稱総管江/淮羣盜爭附之得士死力戰無完敵宇文化)¶
　(及以為歴陽太守不受徒丹陽自稱大行臺進用士/人繕利兵械薄賦斂上表越王侗封楚王時秦王方)¶
　(討王世充遣使招懐乃獻欵以兵㑹取世充又遣將/擒李子通破汪華盡有江東淮南地入朝拜太子太)¶
　(保兼行臺/尚書令)¶
<pb:KR2k0048_WYG_043-2a>¶
　王雄誕(曹州濟隂人少强果有勇力杜伏威兵起用/其計每戰多㨗擊李子通於杭州擒之以前)¶
　(後功授歙州總管伏威入朝留輔公祏鎮江南以兵/屬雄誕公祏將為逆患雄誕異已乃奪其兵柄拘之)¶
　(别室遣其黨西門軍儀諭以逆謀雄誕厲聲曰國家/威靈無逺不被何得為滅族事耶公祏知不可屈遂)¶
　(縊殺之雄誕愛人善撫士每破城鎮整衆山/立無絲毫犯死之日江南士庶皆為流涕)¶
　徐　曠(字文逺東海郯人博通五經尤明左氏春秋/性方正舉動純重隋大業初為國子博士世)¶
　(稱左氏有文逺禮有褚徽詩有魯逹易有陸徳明皆/一時冠云文逺說經徧舉先儒異論分明是非乃出)¶
　(新意以折𠂻聽者忘勞入唐仍為國子博士髙祖幸/國學文逺發春秋題論難風生隨方占對莫能屈帝)¶
　(異之封東/莞縣男)¶
<pb:KR2k0048_WYG_043-2b>¶
　劉林甫(魏州觀城人武徳時為内史舎人典機宻以/才稱與蕭瑀等撰定律令著律議萬餘言歴)¶
　(中書吏部侍郎賜爵樂平縣男唐沿隋制十一月選/集至春停日迫事叢林甫建請四時聽選隨到輙擬)¶
　(於是官無滯人時天下初定州府及詔使以赤牒授/官至是始罷悉集吏部調至萬員林甫隨材銓録咸)¶
　(以為/宜)¶
　淳于難(黄縣人髠之後隋末四方盜起難與弟朗聚/衆保障登萊民賴以安武徳中拜登州刺史)¶
　(封晉國公朗莱州/刺史封燕國公)¶
　房𤣥齡(字喬齊州臨淄人貫綜墳籍善屬文年十八/舉進士慨然有憂天下志太宗以燉煌公徇)¶
　(渭北杖榮上謁軍門一見如舊為府記室從征伐衆/爭取珍異𤣥齡獨收人物置幕府與諸將宻相申結)¶
<pb:KR2k0048_WYG_043-3a>¶
　(人人願盡死力居相十五年任公竭節嘗不欲一物/失所聞人善若已有取人不求備練達吏治飾以文)¶
　(雅法令寛平自以權寵太隆累表辭位詔不聽進司/空仍總朝政㑹戊遼留守京師凡糧械飛輸軍伍行)¶
　(列悉裁總之數上書勸帝勿輕敵指陳詳切相業為/唐世第一謚文昭按郡邑志皆載𤣥齡章丘人臨淄)¶
　(其再徙/者也)¶
　孫伏伽(貝州武城人武徳初上言三事其一置諍臣/開言路以聞其過其二廢百戲散樂以復雅)¶
　(正其三太子諸王宜用賢才澄僚友之選帝大恱以/為治書侍御史太宗即位遷大理少卿帝數出馳射)¶
　(伏伽直言切諫帝喜曰卿能言朕失朕能改之天/下庶其有瘳乎累遷大理卿久之出為陜州刺史)¶
　李　勣(字懋功離狐人本姓徐氏家素富喜施貸隋/末依李宻宻歸唐勣據其舊地乃録郡縣戸)¶
<pb:KR2k0048_WYG_043-3b>¶
　(口啟宻聽宻自獻髙祖以為純臣詔授黎州總管封/英國公賜姓李從秦王伐東都降沈恱平竇建徳俘)¶
　(王世充累戰大㨗又從討劉黒闥斬徐圓朗及輔公/袥兖州江南悉平太宗即位拜并州都督破降突厥)¶
　(頡利擊度設於青山二十年討擊延陁部落降其首/領磧北遂定髙宗立授左僕射冊進司空東征髙麗)¶
　(州縣其地獻俘昭陵加太子太師勣善知人所識㧞/皆為名臣性友愛姊病嘗自為炊粥燃其鬚宻伏誅)¶
　(勣表請收葬身服衰絰率舊屬㑹葬於黎山之/陽朝野義之謚曰貞圗形凌煙閣後歸葬楚丘)¶
　秦　瓊(字叔寳歴城人初從通守張須陀討賊盧明/月以勁兵千人設伏擊破其衆十餘萬陀死)¶
　(以兵附裴仁基降李宻㑹宻與宇文化及戰黎陽中/矢墜馬濵死追兵奄至蠲叔寳捍衛得免後歸王世)¶
　(充與程知節計曰世充淺狹多詐數與下呪誓乃巫/嫗耳因約西走降髙祖拜馬軍総管破尉遲敬徳帝)¶
<pb:KR2k0048_WYG_043-4a>¶
　(賜以黄金瓶尋授秦王府統軍走宋金剛於介休從/討王世充竇建德劉黒闥皆身先突陣所向披靡或)¶
　(敵有驍銳震燿誇衆秦王輙命叔寳馳騎徃/刺之莫不如志進封冀國公圖形凌煙閣)¶
　程知節(濟州東阿人驍勇善馬矟大業未聚徒數百/共保鄉里備盗依李宻宻兵潰為王世充所)¶
　(得知節惡其為人及世充拒王師於九曲知節領兵/在陣遂與秦叔寳馬上揖世充曰公性猜貳旁多煽)¶
　(惑非僕托身之所於是躍馬歸國授秦王府統軍破/宋金剛擒竇建德降王世充並領馬軍総管臨陣先)¶
　(登累戰大勝以功封/盧國公圖形凌煙間)¶
　羅士信(歴城人年十四從齊郡通守張須陁擊賊濰/水上勇冠三軍後歸唐拜陜州道行軍總管)¶
　(封郯國公從太宗擊劉黑闥守/洺水城城䧟不屈而死謚曰勇)¶
<pb:KR2k0048_WYG_043-4b>¶
　崔義元(貝州武城人隋大業未說河内賊黄君漢以/城歸唐君漢以所掠子女玉帛分之拒不受)¶
　(貞觀初歴左司郎中兼韓王府長史以介直稱遷婺/州刺史時睦州女子陳碩珍煽衆舉兵義元統兵奮)¶
　(擊左右障以盾義元曰刺史而避孰肯前叱去之衆/益為用賊平拜御史大夫義元工章句學採輯詳辨)¶
　(能指正先儒疑謬髙宗詔與博/士討論五經義終蒲州刺史)¶
　張允濟(北海人初仕隋為武陽令著惠愛元武民以/㹀牛依婦家孳十餘犢將歸婦家不與民詣)¶
　(允濟訴之允濟令縳民䝉其首過婦家云捕盜牛者/盡出民家牛質所来婦家不知遽曰此壻家牛也左)¶
　(右撤䝉曰可以此牛還壻婦家服罪行人有遺袍者/行十餘里而寤乃曰吾境未嘗拾遺還取之果得舉)¶
　(政尤異遷髙陽郡丞賊帥王須㧞攻郡糧盡吏食槐/葉棠節卒不肯去貞觀初累遷刑部侍郎封武城男)¶
<pb:KR2k0048_WYG_043-5a>¶
　叚志𤣥(齊州臨淄人資質偉岸以驍果為秦王所識/授右領軍大都督府軍頭下霍邑絳郡從劉)¶
　(文靜拒屈突通于潼關軍潰中流矢忍不言突擊自/如唐兵復振遂獲通討王世充深入馬蹶為賊擒兩)¶
　(騎夾持其䯻志𤣥忽騰而上二人俱墮奪馬馳歸尾/騎數百不敢近破竇建德平東都遷秦府䕶軍隱太)¶
　(子常以金帛誘之拒不受太宗即位奉命勒兵章武/門太宗夜遣使至志𤣥拒曰軍門不夜開使者示手)¶
　(詔志𤣥曰夜不能辨比曙帝歎/曰真將軍也封褒國公謚壯肅)¶
　崔信明(青州益都人以文顯名隋大業中為堯城令/族弟敬素為竇建德鴻臚卿自謂得意勸信)¶
　(明歸建徳信明曰昔申胥海隅釣徒能固其節爾欲/吾屈身賊中求斗筲耶遂踰城去隱太行山貞觀六)¶
　(年有詔即家拜興勢丞遷秦/川令政有治績課以最聞)¶
<pb:KR2k0048_WYG_043-5b>¶
　張文瓘(字稚圭貝州武城人少孤事母以孝聞貞觀/初補并州㕘軍李勣嘗譬為管蕭自謂弗及)¶
　(乾封時與勣同為宰相㑹髙宗營蓬莱宮京師復養/廐馬萬匹文瓘上書諫止改黄門侍郎兼大理卿不)¶
　(旬日斷疑獄四百時以執法平恕方之戴胄復拜侍/中同列以堂饌豐餘欲少損文瓘曰此天子所以重)¶
　(樞務待賢才也吾等若不任職當/自引避不宜借此取名卒謚曰懿)¶
　髙季輔(本名馮以字行徳州平原人以孝聞貞觀初/拜監察御史彈治不避權要列上五事切中)¶
　(時務太宗稱善常賜鍾乳一劑曰爾進藥石之言朕/以藥后相報後為吏部侍郎善銓叙人物帝賜金肯)¶
　(鏡況其清覽進爵蓨縣/公太子太保謚曰憲)¶
　王少鉉(聊城人父隋未死亂兵遺腹生少鉉甫十嵗/詢父所在母以告即哭行求尸時野中白骨)¶
<pb:KR2k0048_WYG_043-6a>¶
　(覆壓或口以子血漬而滲者父胔也少鉉鑱膚滴血/驗之閲旬而獲遂以葬創甚彌年乃愈貞觀中事聞)¶
　(拜徐王/府參軍)¶
　王君操(即墨人父為鄉人李君則所殺時君操尚㓜/亡命久之還鄉里殺君則取其心肺噉之歸)¶
　(死於刺史刺史上/其事太宗貸之)¶
　孔頴達(字仲逺孔子三十二代孫貞觀初為國子司/業加散騎常侍曲阜男常諍諫太子闕失乳)¶
　(夫人曰太子年長不宜面折其過對曰受國厚恩盡/職以報拜祭酒帝幸太學命穎逹講經與顔師古司)¶
　(馬才章王恭受詔撰五經義訓凡百餘篇號義贊詔/改為正義列於學宮進封子爵子志孫惠元三世皆)¶
　(為司業時/人榮之)¶
<pb:KR2k0048_WYG_043-6b>¶
　顔　籕(字師古以字行琅邪臨沂人父思魯以儒學/顯師古少博覽精於訓詁武德初為中書舎)¶
　(人明習治體詔誥冊令皆出其手太宗即位拜中書/侍郎帝以五經去聖久逺傳習寖訛詔師古於秘書)¶
　(省考定釐正學者賴之又撰五禮注漢書時人謂杜/元凱師古為左邱明班孟堅功臣官終秘書監𢎞文)¶
　(館學士弟相時亦以博學/著名貞觀中官諫議大夫)¶
　馬　周(字賔王博州茌平人少孤家貧嗜學通詩及/春秋貞觀中拜監察御史數陳時務切中利)¶
　(弊復上疏言太安宫上皇所居牆宇門闕願從髙顯/以稱萬方之望又以帝避暑九成宫而上皇留熱處)¶
　(非温凊之道願示還期開衆惑宗廟之享宜親事以/示来葉帝悉稱善累遷中書令帝以飛白書賜之曰)¶
　(鸞鳳冲霄必假羽翼股肱之寄要在忠力尋擢吏部/尚書多所建白疾甚取所上章奏悉焚之曰管晏彰)¶
<pb:KR2k0048_WYG_043-7a>¶
　(君過取身後名吾不/為也卒贈髙唐縣公)¶
　呂　才(博州清平人頴悟絶人聞見一接輙究其妙/精樂律製尺八十二枚長短與律契太宗時)¶
　(詔直𢎞文館與祖孝孫㕘論樂事擢大常博士受詔/刪定隂陽家書掇可用者為五十三篇合舊書四十)¶
　(七篇詔頒天下才於持議儒而不俚其辨卜宅禄命/諸篇皆詳切曉暢足破羣惑又造方域圖及教飛騎)¶
　(戰陣圖屢稱/㫖擢太常丞)¶
　蕭德言(字文行蘭陵人明左氏春秋貞觀時歴著作/郎𢎞文舘學士徳言晚節學愈苦每開經輙)¶
　(袚濯束帶危坐妻子諌曰老人何終日自苦答曰對/先聖之言何復憚勞詔以經授晉王髙宗立拜銀青)¶
　(光禄大夫禮遇隆重卒年九十七/人謂不愧其先盖望之之後也)¶
<pb:KR2k0048_WYG_043-7b>¶
　路敬淳(臨清人少力學足不履門居親喪倚廬不出/者三年後擢進士再遷崇賢舘學士數受詔)¶
　(纂輯慶恤儀典尤明姓系自魏晉以降推本其来著/姓畧衣冠系録等百餘篇盖唐初姓譜學惟敬淳名)¶
　(家/云)¶
　李君求(平陵人太宗時都督齊王祐謀逆君求與房/繼伯等據縣不從抗表以聞太宗嘉之賜敕)¶
　(曰縣依舊置/改名全節)¶
　髙君狀(齊州人齊王祐引騎徇邑聚髙曰上親平冦/難土地甲兵不勝計今王以數千人為逆如)¶
　(一手揺泰山又如君父何祐愧其言不能殺祐募城/中男子為兵有羅石頭者直前刺祐不克見殺及祐)¶
　(平詔贈毫州刺史擢君狀榆社/令賜城中男婦縑帛各有差)¶
<pb:KR2k0048_WYG_043-8a>¶
　徐文亮(無棣人數世同居人無間言貞觀中旌/表令有司嵗以粟帛存問仍復其徭役)¶
　王　宏(濟南人少時與太宗同學貞/觀初詔徴宏隱遁莫知所之)¶
　張文琮(貝州武城人貞觀中為治書御史遷毫州刺/史永徽初獻文皇帝頌優制褒美拜戸部侍)¶
　(郎坐事出為建州刺史州尚滛祀不立社稷文琮下/教曰春秋二社本於農今廢不立比嵗田畝卒荒或)¶
　(未之思乎於是始/建祠壇民恱從之)¶
　賈敦頥(曹州寃句人貞觀中歴涇州刺史性㢘漯入/朝時敝車羸馬人不知其刺史也徙瀛州瀕)¶
　(滹沱滱二水嵗壊民室廬浸洳數百里敦頥立堰禦/之民受其利永徽中遷洛州洛多豪右占田踰制敦)¶
　(頥舉沒者三千餘頃以賦/貧民發奸擿伏下無能欺)¶
<pb:KR2k0048_WYG_043-8b>¶
　劉祥道(字同壽魏州觀城人樂平縣男林甫子襲爵/歴御史中丞顯慶中遷吏部黄門侍郎知選)¶
　(事釐補敝闕上疏陳六事遷司刑太常伯每覆大獄/必歔欷累歎奏决日為再不食廵察關内道事無寃)¶
　(滯麟徳元年拜右相審謹憂畏數乞解尋以事罷/為司禮太常伯建封岱禮進爵廣平郡公謚曰宣)¶
　賈敦實(曹州寃句人敦頥弟咸亨初為洛州長史性/寛厚洛陽令楊徳幹矜為酷烈以立威敦實)¶
　(切諭止之始洛陽人為敦頥立碑及敦實入/為太子右庶子復為立碑其側號棠棣碑)¶
　馬　載(博州茌平人髙唐縣公周之子咸亨中為司/列少常伯後為吏部與裴行儉分掌選事時)¶
　(人稱載有知人名/歴官雍州刺史)¶
　員半千(字榮期齊州全節人羈丱通書史舉童子髙/第房𤣥齡異之凡舉八科皆中調武陟尉歲)¶
<pb:KR2k0048_WYG_043-9a>¶
　(旱勸令發粟不從伺令謁州乃悉發倉賑給民賴以/濟尋舉岳牧髙宗問兵家三陣半千以天時地利人)¶
　(和為對帝善之武后詔為𢎞文舘學士值武三思用/事出為刺史歴濠棣蘄三州所至以文雅飾吏治禮)¶
　(化大行以清節稱/及卒吏民哭於野)¶
　張公㙯(壽張人几世同居齊隋皆表其門髙宗封泰/山過幸其宅問曰何以能九世不分公㙯書)¶
　(忍字百餘以進髙/宗稱善賜以縑帛)¶
　徐敬業(離狐人英公勣之孫少有英略武后廢中宗/為廬陵王人情憤怨敬業與弟敬猷用魏思)¶
　(温計㨿揚州起義兵興復唐祚旬日之間勝兵十餘/萬移檄州郡罪狀武氏天下震動武后遣李孝逸擊)¶
　(殺/之)¶
<pb:KR2k0048_WYG_043-9b>¶
　蔣欽緒(莱州膠水人工文辭舉進士第歴太常博士/中宗始親郊祭酒祝欽明建言皇后應亞獻)¶
　(以媚韋氏欽緒抗䟽不可諸儒壯其節性孤潔愛引/薦士類精達治道馭吏整嚴以御史中丞録囚河南)¶
　(宣慰百姓振窮乏徙吏部侍郎/歴絳魏二州刺史所至多政績)¶
　崔神慶(貝州武城人御史義元子舉明經武后時累/遷莱州刺史有佳政擢并州長史始至有詔)¶
　(改錢帛法物價騰踊神慶質其非於朝果豪猾妄為/之長安中累轉禮部侍郎數上䟽陳時政轉太子右)¶
　(庶子時突厥使者入見太子應朝有司移文東宫召/太子神慶諫曰古者召太子用玉契誠重慎防萌之)¶
　(意諸降墨敕玉契詔可歴司刑卿兄神基長壽中同/鳳閣鸞䑓平章事為酷吏所搆神慶為申理得減死)¶
　(中宗初稍用/為大理卿)¶
<pb:KR2k0048_WYG_043-10a>¶
　邵貞一(濟南人聞武后改年挈妻子入長白山結/廬自養終身不入城市因自號長白山人)¶
　劉齊賢(魏州觀城人樂平縣南祥道子襲爵由侍御/史出為晉州司馬方直為帝所重時將軍史)¶
　(興宗從獵苑中言晉出佳鷂可捕取帝曰齊賢豈捕/鷂人耶安得以此待之累遷黄門侍郎修國史進同)¶
　(中書門下平章事武后時代裴炎為相辨炎寃后怒/貶吉州長史為酷吏所䧟自經於獄建中三年贈太)¶
　(子太/保)¶
　王無競(字仲列東莱人宋太尉𢎞裔孫累遷監察御/史改殿中㑹朝集宰相宗楚客楊再思離位)¶
　(偶語無競楊笏曰朝禮尚敬公等大臣不宜慢常典/楚客怒徙太子舎人神龍中詆權貴出為蘇州司馬)¶
　王元感(濮州鄄城人擢明經髙第天授中為四門博/士直𢎞文館所撰尚書紏謬春秋振滯禮記)¶
<pb:KR2k0048_WYG_043-10b>¶
　(繩愆等凡數十百篇魏知古見其書歎曰五經指南/也徐堅劉知幾聨疏薦之下詔褒美以為儒宗拜太)¶
　(子司/議郎)¶
　王志愔(博州聊城人擢進士第景隆中為左臺侍御/以剛鷙為治人吏畏懾嘗言曰法令者人之)¶
　(隄防不立則無所制乃上所著應正論凡數千言帝/嘉納之累官御史中丞出為魏州刺史按治奸猾令)¶
　(行禁止境/内肅然)¶
　孟　詵(孟子三十一代孫髙宗朝擢進士累官鳯閣/舎人拜同州刺史以治行稱神龍初致仕居)¶
　(伊陽山睿宗召之以老辭詔給羊酒縻粥畢構以詵/有古人風名所居為子平里所著有食料本草傳於)¶
　(世/)¶
<pb:KR2k0048_WYG_043-11a>¶
　何彦先(齊州全節人武后時位天官侍郎初與員半/千同師王義方義方卒行䘮蒔松柏冡側三)¶
　(年乃/去)¶
　杜　暹(濮州濮陽人擢明經補婺州㕘軍秩滿歸吏/以紙萬番贐之暹受百番衆歎曰與昔劉寵)¶
　(受一錢何異開元間以監察御史按訟突厥突厥遺/以金暹陽受隂埋幕下已出境乃移文使取之突厥)¶
　(大異累官至安西副大都䕶守邊四年撫戎練/士中外戢安進吏部尚書謚貞肅更謚貞孝)¶
　崔隱甫(貝州武城人明於吏治介潔自守為殿中侍/御史以劾浮屠惠範貶卭州司馬𤣥宗立擢)¶
　(汾州長史遷洛陽令按治樂工胡雛罪抵死賜百縑/累進御史大夫彈擊益力帝嘗詔校外官嵗考異特)¶
　(委曲參審或至竟春不定㑹令隱甫考詢一日皆/訖人服其敏累遷刑部尚書封清河郡公謚曰忠)¶
<pb:KR2k0048_WYG_043-11b>¶
　程務挺(洺州平恩人総管名振子少從父征討以勇/力聞拜右領軍衛中郎將破突厥六萬騎於)¶
　(雲州降阿史那伏念生擒白鐵餘進左衛大將軍尋/拜單于道安撫大使務挺善綏禦士卒服其威愛突)¶
　(厥憚之不敢盜邊後為裴炎獄所誣死/突厥皆相慶為立祠每出師輙禱馬)¶
　呂元簡(青州人開元時四代同居家之畜産亦異母/共乳刺史許景先與御史大夫崔隱甫廷奏)¶
　(其事請加旌表編/入史舘詔從之)¶
　崔　琳(貝州武城人大理卿神慶子練達時政與髙/仲舒同為中書舎人侍中宋璟親禮之嘗曰)¶
　(古事問仲舒今事問琳尚何疑累遷太子少保天寳/二年卒秘書監潘肅聞之泫然曰古遺愛也琳弟珪)¶
　(官太子詹事瑶官光禄卿/俱列棨㦸世號三列崔家)¶
<pb:KR2k0048_WYG_043-12a>¶
　顔允南(字去惑顔子四十代孫開元間以挽郎入髙/第受鶉觚尉歴殿中御史忤楊國忠貶襄陽)¶
　(丞尋為國子司業累官正/議大夫子頻終楚州刺史)¶
　顔允臧(字季寧允南弟歴太康尉舉延昌令與監察/御史真卿各樹能名出為櫟陽令有奸犯者)¶
　(允臧立榜殺之豪强震/恐遷御史兼太子中允)¶
　崔　園(字有裕貝州武城人少孤貧喜學兵法𤣥宗/時歴官御史中丞劍南節度副大使帝避安)¶
　(禄山次扶風及河池園治城浚隍列舘宇儲什具上/疏具陳蜀土腴穀羡儲供易辦帝嘉其忠即日拜中)¶
　(書侍郎同門下平章事肅宗立詔赴行在遷中書令/封趙國公後罷相出刺懷汾二州徙淮南節度以治)¶
　(行稱謚/昭襄)¶
<pb:KR2k0048_WYG_043-12b>¶
　李　㠋(清河人年二十餘安禄山叛為郡人乞師於/平原太守顔真卿衆以㠋年少輕慮真卿辭)¶
　(焉㠋就館復為書說真卿曰清河去逆効順奉粟帛/器械以資軍公乃不納而疑之僕回轅之後清河不)¶
　(能孤立必有所係托將為公西面之强敵公得勿悔/乎真卿大驚遽就其舘以兵六千借之命㕘將李擇)¶
　(交等軍堂/邑以助之)¶
　蔣　清(東莱人舉明經東京留守李愷表為判官安/禄山䧟東京清及愷俱死之贈禮部侍郎謚)¶
　(曰/忠)¶
　王仲丘(沂州琅邪人開元中歴左補闕起居舎人時/典章差駁仲丘欲合貞觀顯慶二禮㨿有其)¶
　(舉之莫可廢之之義請二禮/皆用詔可遷禮部貟外郎)¶
<pb:KR2k0048_WYG_043-13a>¶
　顔杲卿(字昕與琅邪臨沂人開元中為范陽戸曹㕘/軍安禄山表假常山太守禄山犯順杲卿起)¶
　(兵討賊河北響應已而賊將急攻城杲卿晝夜戰井/竭糧矢盡六日而䧟禄山縛之天津橋節解之至死)¶
　(詈不絶口賊鉤斷其舌乾元初贈太子/太保謚忠節杲卿子季明亦為賊所殺)¶
　顔真卿(字清臣臨沂人杲卿從弟博學工書少孤事/母以孝開開元中舉進士為監察御史使河)¶
　(隴時五原有寃獄久不决天且旱真卿辨獄而雨郡/人呼御史雨出為平原太守預識安禄山逆狀乃陽)¶
　(托霖雨增陴浚湟料丁壯儲廥廩及安禄山䧟河朔/獨平原城守具備𤣥宗聞之喜曰朕不識真卿何如)¶
　(人所為乃如此真卿益募士得萬人太饗城西慷慨/泣下衆皆感厲饒陽濟南清河景城鄴郡太守長史)¶
　(各以衆歸有詔賀蘭進明率精銳濟河為助常山太/守顔杲卿斬賊將合十四郡推真卿為盟主兵二十)¶
<pb:KR2k0048_WYG_043-13b>¶
　(萬絶燕趙尋用李㠋計擊走賊將袁知泰斬首萬級/史思明及尹子竒急攻河北諸郡復䧟獨平原清河)¶
　(博平固守如故入遷御史大夫時元載畏羣臣論奏/建言論事皆先白長官長官白宰相詳可否以聞真)¶
　(卿上疏力辨其蔽以忠直不容盧把尤御恨奏使往/諭李希烈真卿毅然請行既至宣詔㫖希烈逼使上)¶
　(疏雪已不從復遣使說降凌挫百端/終不屈乃縊殺之贈司徒謚曰文忠)¶
　王希夷(徐州滕人家貧父喪為人牧羊取傭以葬隱/髙平山師黄頥學養生術隨事四十年頥卒)¶
　(更居徂徕山與劉元博友善喜讀周易老子兖州刺/史盧齊卿就謁問政對曰已所不欲勿施於人𤣥宗)¶
　(東廵詔州敦勸見行在時年九十餘矣帝命張說訪/以治道與語甚恱賜帛衣一襲聽還山仍敕州春秋)¶
　(致酒肉/粟帛)¶
<pb:KR2k0048_WYG_043-14a>¶
　杜鴻漸(字子巽濮州濮陽人父鵬舉歴右拾遺𤣥宗/東行河内游畋上賦以風終安州刺史鴻漸)¶
　(舉進士為朔方判官安禄山猖獗肅宗時為太子按/軍平凉未知所適鴻漸說往靈武遂與裴冕等勸即)¶
　(皇帝位以係中外六請見聽授兵部/郎中累遷禮儀使代宗時進相國)¶
　孫　既(莒州人母卒廬於墓側髪毡面垢癆瘵骨立/墓左有醴泉湧出人名曰孝源泉有碑刻)¶
　任敬臣(字希古無棣人五嵗喪母問父英曰若何可/以報母英曰揚名顯親可也乃刻志力學年)¶
　(十九舉孝㢘授著作局正字父亡數隕絶繼母曰/兒不勝喪謂孝可乎乃勉進饘粥仕至太子舎人)¶
　顔泉明(臨沂人杲卿子有孝節喜振人急為郫令誅/治宿盜政化清明人情翕然課最遷彭州司)¶
　(馬家貧居官㢘而孤藐相從百口飦粥不給無/少愠色居母憂哀毁骨立其行義當世以為難)¶
<pb:KR2k0048_WYG_043-14b>¶
　王栖曜(濮州濮陽人善騎射安禄山犯順尚衡舉義/兵討賊栖曜署牙將徇兖鄆諸縣下之賊將)¶
　(邢超然守曹州乗城指顧栖曜以一矢殞之遂/拔曹州累授金吾衞將軍拜左龍武大將軍)¶
　畢　炕(東平人為廣平太守安禄山攻城炕堅守不/下久之力不支城䧟以節死賊遂覆其家贈)¶
　(戸部尚書謚曰/忠併厚䘏之)¶
　髙　沐(渤海人貞元中進士李師道辟署判官師道/㨿淄青沐引古今利害勸說不能入斥守濮)¶
　(州沐乃上書誇山東煑海之饒師道之謀/悉露遂怒殺之及師道誅贈沐吏部尚書)¶
　呂元膺(字景夫東平人建中初䇿賢良髙第累官蘄/州刺史恩信素孚嘗嵗暮錄囚囚或白歲旦)¶
　(不得省父母為恨元膺惻然釋歸戒還期囚如期至/羣盜感義相引而去元和中擢給事中憲宗將以吐)¶
<pb:KR2k0048_WYG_043-15a>¶
　(突承瓘為招討處置使元膺抗論不可且曰承瓘内/臣若為帥恐諸將不服帝嘉納進尚書左丞代權德)¶
　(輿留守東都㑹李師道伏甲邸院謀出為逆元膺悉/兵圍之盡獲其衆因請募三河子弟以衛宮城久之)¶
　(改河中節度秉正自持監軍及徃来中人皆敬憚/遷吏部侍郎處事裁宜皆有體卒贈吏部尚書)¶
　李自良(兖州泗水人天寳末往從兖鄆節度使以戰/功累遷右衛率後從馬燧表為軍侯從討田)¶
　(恱攻李懐光數履鋒陣功在諸將右貞元中德宗罷/燧以自良代自良以事燧久不敢當議者多其讓充)¶
　(河東節度使居九年立法簡易上下/諧附民不知有軍卒贈尚書左僕射)¶
　伊　慎(字寡悔兖州人通春秋戰國䇿天官五行書/以善射為折衝都尉喪母將合葬不知父墓)¶
　(晝夜號哭夢寐間若有導之者發壠果得舊記從路/嗣恭討哥舒晃斬晃尋破梁崇義於蠻水李希烈愛)¶
<pb:KR2k0048_WYG_043-15b>¶
　(其材數欲縻止為已用不從明年希烈犯順恐其為/曹王臯所用乃詐為書行間臯表其誣遣與賊戰大)¶
　(破之車駕在梁州賊遣將冦黄梅遏江道糧不得西/慎悉兵擊賊江路遂通進攻安隨二州擒劉戒虚降)¶
　(李惠登復統荆南湖南江西兵自當/一面屢戰大㨗歴右衛將軍謚壯繆)¶
　張　鎬(字從周博州人初為左拾遺肅宗以數論事/擢諌議大夫尋拜中書侍郎同門下平章事)¶
　(時引納浮屠數百居禁中諷唄外聞鎬諌曰天子之/福在養人以一函宇美風化未聞區區佛法而致太)¶
　(平帝然之坐事貶辰州司戸㕘軍代宗時累遷洪州/觀察使平袁晃揚昭沈千載諸冦改江南西道觀察)¶
　(鎬㢘潔簡重議論有體善待/士天下推為舊徳士皆歸之)¶
　張建封(字本立兖州人慷慨尚氣以功名自任㑹蘇/常間盜起代宗詔中人馬日新與李光弼共)¶
<pb:KR2k0048_WYG_043-16a>¶
　(討之建封見中人典兵因請前喻賊因至賊屯開譬/禍福一日降數千人由是知名馬燧辟為判官授監)¶
　(察御史軍務多咨之薦之朝出刺壽州斬李希烈偽/使充濠廬觀察益勤戒備四鄙附恱希烈盡銳来攻)¶
　(皆被沮衂卒不少挫授徐泗濠節度/使在彭城十年軍中稱理卒贈司徒)¶
　孔巢父(字弱翁孔子三十七代孫少力學隱徂徕山/永王璘稱兵辟署幕府不應由是知名廣德)¶
　(中李季卿宣撫江淮表為左衛兵曹㕘軍累遷湖南/觀察使德宗狩奉天屢上破賊方略帝嘉納之為魏)¶
　(博宣慰使及見田恱與言君臣大義其衆皆喜曰不/圖今日復見王人後數日田緒殺悅與大將邢曹俊)¶
　(等聽命巢父即以緒權中軍舒其難後李懐/光據河中帝復令巢父宣慰竟遇害謚曰忠)¶
　吳　溆(濮陽人肅宗吴后之弟代宗時為太子詹事/遷金吾大將軍溆循循有禮讓見重朝廷盧)¶
<pb:KR2k0048_WYG_043-16b>¶
　(杞請遣大臣一人持節往諭朱泚德宗顧左右無敢/行溆請至賊中宣天子意帝大恱溆退語人曰吾知)¶
　(死無益而決見賊者人臣食禄死其難所也即日齎/詔見泚具道帝所以不疑者而泚業僭逆竟留溆害)¶
　(之/)¶
　郭　昈(齊州人德宗時為兖鄆節度使李師道幕僚/師道為逆昈切諌囚之凡十年師道又隂助)¶
　(吴元濟攻彭城以緩王師昈乃為繒書藏衣絮中使/郭航間道走武寧軍見李愿請竒兵浮海直搗莱淄)¶
　(乘虚而入愿白諸朝議者疑出師道所教不報及王/師討師道諸節度兵四入下魚臺金鄉取海州多用)¶
　(昈䇿劉悟既平鄆斬師道乃捉昈臂欷歔/流涕嘉其忠直辟致義成節度府判官)¶
　符　璘(字元亮臨沂人先與父令竒為田恱將恱拒/命令竒使璘乗間降馬燧恱執令竒殺之璘)¶
<pb:KR2k0048_WYG_043-17a>¶
　(聞號泣幾絶燧表其寃贈令竒戸部尚書燧討李懐/光璘介兵伍千先濟河與西師合從燧入朝為輔國)¶
　(大將軍璘之降母匿里中獨免及恱死詔迎於/魏賜宴别殿璘居環衛十三年封義陽郡公)¶
　吳　湊(濮州濮陽人敬皇后弟累進金吾衛大將軍/時令狐章田神功等繼沒其下挾兵而擾湊)¶
　(持節至汴滑委曲慰說各盡其情軍中懽附元載横/恣日甚帝詔湊圗之收載賜死遷京兆尹宮中强估)¶
　(取物湊因建言宜擇中官髙年謹信者為宮市令平/價和售以息衆讙湊性謙畏而才敏銳每有疑獄或)¶
　(伺其將出遮湊取決冀倉卒得容隱湊叩鞍一視指/摘盡中其弊衆畏服後官至戸部尚書謚曰成兄溆)¶
　(死朱/泚難)¶
　王茂元(濮陽人龍武大將軍栖曜子少好學徳宗時/上書自薦擢校書郎改太子贊善呂元膺留)¶
<pb:KR2k0048_WYG_043-17b>¶
　(守東都署為判官淄青留邸卒聚衆猖獗元膺率兵/圍之無敢先者茂元取一人斬首衆乃進賊遂奔潰)¶
　(遷嶺南節度使蠻落安/之卒贈司徒謚曰威)¶
　崔漢衡(博州博平人沉懿寛厚善與人交建中初贊/普請盟漢衡以殿中少監為和盟使定盟清)¶
　(水及德宗幸奉天贊普以兵佐渾瑊擊賊武功轉秘/書監尋拜上都留守兵部尚書東都淄青魏博賑給)¶
　(宣慰使貞元三年與贊普盟平凉被執然漢衡誠信/素著雖逺方亦莫不推重故至河州得還卒贈尚書)¶
　(僕/射)¶
　張叔明(平隂人隱居石門山與李/白孔巢父等號竹溪六逸)¶
　劉　晏(字士安曹州南華人八嵗舉神童授太子正/字調夏縣令未嘗督賦民樂於輸累遷京兆)¶
<pb:KR2k0048_WYG_043-18a>¶
　(尹領東都河南江淮轉運租庸鹽鐵常平使按行各/處水路盡得其利病歳致粟四十萬斛自是關中雖)¶
　(水旱物不翔貴後與第五琦分領天下金穀所任使/皆銳敏雖數千里外奉晏教令如目前不敢隱代琦)¶
　(𣙜鹽嵗所入緡錢什倍於初至德後天下戸不足有/百萬及晏充使蠲除拯救收三百萬善備荒災歉)¶
　(端即計官所贏及民未困預為蠲貸災鄉他産尚在/多發粟賤售易其雜貨因人力轉豐處或官自用以)¶
　(裕國計恣民糶運散入村閭下農不能詣市轉相沿/逮不待令驅又行常平法出入時其貴賤諸州儲米)¶
　(至三百萬斛遷吏部尚書為/楊炎所誣賜死天下寃之)¶
　蔣　沇(膠水人魏州刺史欽緒子以孝㢘授洛陽尉/遷監察御史剖斷精允羣僚莫能望歴陸渾)¶
　(盭厔咸陽髙陵四劇邑令美政流行郭子儀軍過其/縣戒麾下曰蔣沇賢令供億當有素士得疏食足矣)¶
<pb:KR2k0048_WYG_043-18b>¶
　(勿擾其清德宗幸奉天沇奔行在為賊所拘誓死不/署偽職賊平擢散騎常侍卒贈工部尚書兄演溶弟)¶
　(清俱為才/吏有名)¶
　鄧景山(曹州人本以文吏進累官監察御史擢拜青/齊節度為政簡肅徙淮南㑹管崇嗣在太原)¶
　(政弛不治儲廥贏餘為羣下盜費略盡帝聞即以景/山為太原尹封南陽郡公至則振飭紀綱檢覈隱蔽)¶
　(衆大懼而景山自奉清約饌不過草具待上賔惟豚/魚而已取倉粟紅腐者食之兼給麾下悉怨忿後竟)¶
　(以待下過刻/激衆怒遇害)¶
　段文昌(字墨卿臨淄人都督志元三世孫客荆州疏/爽多義節裴冑採古今禮樂為書數從文昌)¶
　(質判所疑李吉甫才之擢左補闕頗為韋貫之詆訶/不得進貫之罷擢翰林學士穆宗即位屢召思政殿)¶
<pb:KR2k0048_WYG_043-19a>¶
　(備顧問尋拜中書侍郎未踰年自表還政授劍南節/度使諳蜀利病寛猛並濟羣蠻震服文宗時帥荆南)¶
　(或嵗旱禬解必雨久雨遇出游必霽民為語曰旱不/苦禱必雨雨不愁公出游㑹南詔襲南安帝以文昌)¶
　(得蠻荒心詔使下/檄慰責即日解去)¶
　段　式(臨淄人文昌子以䕃補校書郎博學強記多/竒篇秘籍仕終太常少卿著酉陽雜俎四十)¶
　(卷子安節亦有才思著樂府雜/録孫公路為萬年尉著北戸錄)¶
　路　隋(字南式陽平人父泌以孝弟聞建中未為長/安尉從渾瑊㑹盟平凉為賊所執死時隋方)¶
　(嬰孺逮長乃知日夜號泣坐必西嚮不食肉母告以/貌類泌終身不引鏡以恩授八品累遷至中書侍郎)¶
　(同門下平章事監修國史初韓愈撰順宗實錄書事/切直宦𥪡訾其非實帝詔刋正隋建言史冊乃褒勸)¶
<pb:KR2k0048_WYG_043-19b>¶
　(所在改修非是有詔摘數事為失實餘不復改㑹李/德裕貶隋不署奏為鄭注所忌出為鎮海節度使道)¶
　(病卒謚/曰貞)¶
　曹　華(楚丘人憲宗時為兖鄆節度副使㑹兖海軍/殺觀察使詔華往代華視事三日合軍大饗)¶
　(幕甲士於廡酒半令曰天子以鄆人㕘别而戍有轉/徙勞欲厚賞之乃出州兵闔門大言曰天子有命誅)¶
　(殺帥者甲起於幕斬百二十人海沂之人莫不屏息/華以沂地偏請治兖許之華曰鄒魯禮義之鄉豈可)¶
　(忘本從前桀鷔皆化導失宜民俗固自淳也乃親近/儒雅士春秋祀孔子立學官講誦出家資贍給之人)¶
　(乃知學期年絃歌之聲遍/於遐邇詔以華充節度使)¶
　崔　從(字子乂齊州全節人擢進士第攝守卭州劉/闢謀逆從以書諭止闢怒從嚴兵城守州賴)¶
<pb:KR2k0048_WYG_043-20a>¶
　(以全遷尚書左丞㑹王承宗請割德棣遣子入侍憲/宗選堪使者命從往從至為陳逆順大節承宗感泣)¶
　(即按二州戸口符印以上長慶初領鄜坊節度諸𦍑/不敢犯境尋復節度淮南舊事錢貨交易率取其贏)¶
　(以佐用度從悉蠲除商民便之累官檢校司空尚書/左僕射階品當立門戟終不請位方鎮内無聲妓之)¶
　(娱卒謚/曰貞)¶
　郗士美(字和夫金鄉人中書舎人純之子年十二通/經史累官黔中經畧觀察使討平溪州賊以)¶
　(功封髙平郡公歴昭義節度使昭義自李抱真以来/私厨月費無筭潞人困甚士美悉去之出廩錢市物)¶
　(自給後討王承宗威震兩/河召拜工部尚書謚曰景)¶
　孔　戣(字君嚴孔子三十八代孫魏博宣慰使巢父/從子舉進士累諫議大夫條上四事一多冗)¶
<pb:KR2k0048_WYG_043-20b>¶
　(官二吏不奉法三百姓田不盡墾四山澤𣙜酤為州/縣弊憲宗善其言㑹中人劉希光受賕抵死吐突承)¶
　(瓘坐厚善當逐太子舎人李涉揣帝意論救戣劾奏/涉結近倖罔上詔斥涉遷尚書左丞復按韋岳誣罔)¶
　(誅岳中人側目出為華州刺史奏罷明州淡菜蚶蛤/諸貢遷領南節度免屬州逋賦倍所屬刺史俸約不)¶
　(得為貪暴違者繩以法蕃舶往来禁絶一切求索交/廣晏然還為右丞以老自乞韓愈上疏乞留不報以)¶
　(禮部尚書致/仕謚曰貞)¶
　孔　戡(字勝始孔子三十八代孫舉進士補大理評/事佐昭義軍盧從史偃蹇不軌戡極諫之不)¶
　(從遂引疾歸洛陽未幾李吉甫鎮揚州表置幕府未/應從史誣以事奏三上詔以衛丞分司東都呂元膺)¶
　(持不可憲宗遣使諭曰朕非不知/戡行用之矣尋卒贈司勲貟外郎)¶
<pb:KR2k0048_WYG_043-21a>¶
　崔　羣(字敦詩貝州武城人未冠舉進士累官翰林/學士時進讜言憲宗嘉納以中書侍郎同平)¶
　(章事時皇甫鎛言利得幸欲求宰相羣數辨其邪侫/略云𤣥宗初得姚崇宋璟輔以道德故成開元之治)¶
　(其後宇文融以言利進李林甫楊國忠等遂至怙寵/朋奸願陛下以開元為法天寳為戒鎛衘恨譖之出)¶
　(為湖南觀察使穆宗/立召拜御史大夫)¶
　崔　郾(字廣略貝州武城人第進士累官吏部貟外/郎穆宗立荒於遊畋郾切諫帝動容慰謝敬)¶
　(宗時拜翰林學士與髙重類六經要言上之遷吏部/侍郎出為虢州觀察使尋又改鄂兵等州初郾治虢)¶
　(以寛或經月不笞一人及蒞鄂則嚴法峻誅或問其/故答曰陜土瘠民勞吾撫之不暇猶恐其擾鄂土沃)¶
　(民剽非用威莫能治聞者服其言累遷吏部尚書弟/鄯鄲皆擢進士鄲為尚書右僕射節度淮南鄯為金)¶
<pb:KR2k0048_WYG_043-21b>¶
　(吾衛大將軍不旬日而暴卒以韓約代之李訓難作/約死於兵人以為鄯之亡崔氏積德之報兄弟子侄)¶
　(官皆至三品宣宗以其一/門孝友題其居曰德星堂)¶
　崔𢎞禮(字從周清河博陵人穆宗時為天平節度使/與李聽合師討李希烈至濮州擊賊大破之)¶
　(獲鎧裝數十萬時徐泗節度王智興檄兖海鄆淄青/當徐道者出車五千乗轉粟餽軍𢎞禮以道逺民勞)¶
　(乃自兖育山開故渠抵青邱師克有濟/而民無輓輸之艱加檢校尚書左僕射)¶
　崔彦昭(字思文武城人通貫儒術事母最孝擢進士/第屢應帥鎮辟吏治精明所至課最由汀陽)¶
　(節度使徙河東撫循有/方威惠並著境内大治)¶
　崔　咸(字重易博州博平人素有髙世志造詣深逺/善詩歌元和初擢進士又中宏詞科為御史)¶
<pb:KR2k0048_WYG_043-22a>¶
　(守正特立風采動一時遷陜虢觀察使每夜分輙/決事裁剖精明無一毫差吏稱為神官至秘書監)¶
　孟　簡(德州平昌人舉進士宏詞累官諫議大夫剛/直敢言出為常州刺史治導孟瀆河溉田四)¶
　(千頃進戸部侍郎加御史中丞代崔羣相以御史劾/貶吉州司馬復為常州刺史簡尚節義尤工詩見文)¶
　(苑/)¶
　路　羣(字正夫魏州冠氏人通經術善屬文性志純/潔親歿終身不食肉累官中書舎人翰林學)¶
　(士承㫖文宗優遇之循循謹飭若不在勢位者所與/交雖褐衣之士待以禮始終一節子巖進士第懿宗)¶
　(時官至尚書左僕射/後坐事貶新州刺史)¶
　孔　戢(字方舉孔子三十八代孫初父死難詔與一/子官補修武尉不受讓其兄戡擢明經為校)¶
<pb:KR2k0048_WYG_043-22b>¶
　(書郎累遷京兆尹時歲旱文宗憂甚戢躬祀曲江池/一夕大㴻帝恱詔兼御史大夫卒贈工部尚書子温)¶
　(業擢進士第大中時為吏部侍郎求外遷宰相白敏/中顧同列曰吾軰可少警孔吏部不樂居朝矣後為)¶
　(太子/賔客)¶
　崔　鉉(字台碩博州人父兀略為義成節度使鉉擢/進士累遷中書舎人學士承㫖武宗好蹴鞠)¶
　(角抵鉉切諫帝褒納入朝三載至宰相出為淮南節/度以兵定宣州軍加檢校司空居九年條教畫一民)¶
　(便之徙山南東道荆南二鎮封魏國公㑹龎勛為逆/鉉嚴兵屯江湘邀賊歸路賊懼引避朝廷壯其忠子)¶
　(沆為戸/部侍郎)¶
　畢　諴(字存之鄆州須昌人性端慤不妄與人交太/和中舉進士累遷職方郎中翰林學士党項)¶
<pb:KR2k0048_WYG_043-23a>¶
　(擾河西宣宗召訪邊事帝喜曰此禁中頗牧也即拜/刑部侍郎出為邠寧節度安撫使諴到軍遣吏懷諭)¶
　(𦍑人率化復募士置屯田嵗收穀三十萬斛省度支/經費錢數百萬歴同中書門下平章事尋出鎮河中)¶
　(卒/)¶
　孔　緯(字化文孔子三十九代孫舉進士歴集賢直/學士擢御史中丞性方嚴疾惡風采肅然遷)¶
　(吏部侍郎權要私書至盈凡一不省當路不恱改太/常卿僖宗幸蜀避朱玫次陳倉緯料玫必追及建言)¶
　(請幸梁州遂免於難玫平從帝還累遷左僕射加司/徒封魯國公㑹天武都頭李順節欲班見百官緯判)¶
　(止之折以禮順節慙/縮不敢言卒贈太尉)¶
　諸葛爽(青州人為汝州防禦使黄巢犯順詔率代北/行營兵入衛授招討行營副都統兼中書門)¶
<pb:KR2k0048_WYG_043-23b>¶
　(下平章事善吏治法令澄/清人無怨咨擢檢校司空)¶
　孫　揆(字聖圭武水人以進士累官京兆尹昭宗討/李克用授揆昭義節度使趣潞州克用伏兵)¶
　(長子擒揆欲以為河東副使揆曰吾天子大臣兵潰/而死分也豈能復事鎮使耶克用怒以鋸解之鋸齒)¶
　(不行揆罵曰死狗欲鋸人當束以板如其/言揆至死詈聲不輟昭宗憐之贈左僕射)¶
　張　直(濮州人父楚平壽張令調長安值黄巢亂不/知所終直㓜避地河朔既冠以父失所在不)¶
　(遑寢處時盜賊蜂起道路梗塞自秦抵蜀徒行丐/食以覔父積十年不獲乃發喪服衰哀慕終身)¶
五代¶
　和　凝(字成績鄆州須昌人梁舉進士義成節度使/賀瓌辟為從事梁晉戰於胡柳梁師敗瓌與)¶
<pb:KR2k0048_WYG_043-24a>¶
　(凝單騎走瓌揮凝去凝曰士為知己者死豈相忘於/患難乎俄而追騎將及凝射殺一人餘不敢復瓌乃)¶
　(得脫歸謂諸子曰和生志義士也因妻之以女唐天/成中為翰林學士知貢舉所收皆一時之秀漢天福)¶
　(中拜太子太傳封魯國公至周顯/德二年卒贈侍中有文集行世)¶
　葛從周(鄄城人從梁太祖攻蔡州太祖墮馬從周以/騎讓之步行而鬬身被數創得免又從攻兖)¶
　(州走朱瑾太祖表從周為留後使掠地山東五日而/下邢洺磁三州劉仁恭攻魏羅紹威求救於梁太祖)¶
　(命從周將五百騎趣魏因攻劉守文於滄州仁恭以/燕兵救之連戰於老鴉堤仁恭大敗遂定魏地太祖)¶
　(即位拜左金吾上將軍末帝時/拜昭義節度使封陳留郡王)¶
　王彦章(字子明鄆州壽張人事梁為宣義軍節度使/當梁晉之際彦章以勇聞天下晉王李存朂)¶
<pb:KR2k0048_WYG_043-24b>¶
　(取鄆州梁以彦章為招討使問破敵之期對曰不過/三日左右皆失笑彦章馳兩日至滑州引兵急擊德)¶
　(勝南城破之末帝信讒罷為東路守捉楊劉之敗兵/潰被執晉王欲活之彦章謝曰臣受梁恩非死不能)¶
　(報豈有朝事梁而暮事晉何面目見天下士乎/遂見殺後晉王即位為唐莊宗命以禮改葬之)¶
　牛存節(字贊正青州博昌人從梁太祖攻魏下魏黎/陽臨河後屢立戰功累遷潞州都指揮使太)¶
　(祖攻鳳翔不克使召存節存節聞命即行潞人號泣/送者絡繹於道及末帝時從康懐英攻潞州懐英謂)¶
　(存節曰潞人素徳公聞公至解甲恐後矣行至天水/關適晉王攻澤州甚急存節曰吾行雖不受命然澤)¶
　(州要害不可失也遂分兵舉䇿而先比入城晉人穴/地以攻存節亦穴地以應戰於隧中敵死無筭尋遷)¶
　(匡國軍節度使同州水鹹無井時朱友謙又附晉與/岐兵合圍欲以渇疲之存節禱而鑿井水甘可汲其)¶
<pb:KR2k0048_WYG_043-25a>¶
　(用兵神肅而又能拊循士卒以是得軍心甚固後以/擒蔣殷功加太尉以病歸京師將卒謂其子曰能忠)¶
　(孝者吾子也不/及他語贈太師)¶
　吳　巒(字寳山鄆州盧人少舉明經不中梁清泰中/為大同節度判官節度使沙彦珣為契丹所)¶
　(虜巒主州事拒守契丹相持七月不下時晉髙祖為/雁門節度使以書告契丹使解兵去及晉國既建乃)¶
　(以巒為并州防禦使出帝即位與契丹絶盟使守貝/州巒善撫士卒㑹天寒裂幃幄以衣戰士士皆感激)¶
　(用命及契丹来攻四面築長圍以困之巒多/方捍禦卒以糧盡不支及城破巒投井死)¶
　田　敏(淄川鄒平人少通春秋梁同光中進士累官/尚書左丞周顯徳中加少傳敏篤於經學曾)¶
　(校正太學九經有/刪定書儀行世)¶
<pb:KR2k0048_WYG_043-25b>¶
　朱遵度(青州人所著有鴻漸/學記等書二千餘卷)¶
　閻　寳(字瓊美鄆州人仕唐為東西南面招討使位/在諸將上梁唐戰胡柳唐軍敗唐主領兵退)¶
　(保臨濮寳曰決勝料敵決戰料情今梁兵窘蹙其勢/可破勝而騎怠其情可知乃整兵夜襲梁營梁師敗)¶
　(績/)¶
　夏魯竒(字邦傑青州人莊宗時為衛䕶指揮使時梁/將劉鄩軍於垣水莊宗以百騎覘敵遇鄩伏)¶
　(兵圍之數重魯竒手殺數百人身被二十餘創與莊/宗決圍而出從戰中都擒王彦章遷河陽節度使為)¶
　(政有惠愛軍民皆感及徙鎮忠武河陽人遮留不得/行明宗使中使往諭之父老涕泣而去復徙鎮武信)¶
　(董璋攻遂州魯竒拒之城守旬月/而救兵不至公私食盡乃自刎)¶
<pb:KR2k0048_WYG_043-26a>¶
　邢　釗(棣州人篤於孝友唐/長興二年詔旌其居)¶
　劉遂清(密州安邱人性至孝居父喪哀毁骨立幾不/欲生其母諭之乃勉進饘粥及為淄州刺史)¶
　(迎其母就養聞母將至及郊遂清親為執轡徒行數/十里逺近觀者莫不歎息稱羨自是淄民化之頒白)¶
　(者不負戴廢帝聞其賢召為西京副留/守歴易棣深涿四州刺史皆有善政)¶
　王仲昭(登州人六世同居晉天福四年詔旌其門戸/部奏請前代旌表有聽事安欄前列屏樹烏)¶
　(頭正門閥閱築雙闕在烏頭南請如之敕曰此故事/也今代無之其量地之宜髙其外門門安棹楔左右)¶
　(建臺使不孝不弟者見/之而以悛心而易行焉)¶
　王　陶(密州人數世同/居史稱其孝友)¶
<pb:KR2k0048_WYG_043-26b>¶
　戚同文(楚邱人以孝行聞從楊慤受禮記不終嵗畢/誦五經晉末絶意仕進性醇厚尚信義有不)¶
　(循孝弟者必善為開導人多化其行道卒隨州/人稱曰堅素先生子二長維次綸入宋為顯宦)¶
　王　徽(密州莒人晉開運宋為沂宻八砦都指/揮使賊帥趙重進冦髙宻徽力戰死之)¶
　景　範(長山人周顯德中官中書侍郎加平章事出/鎮魏郡并州冦犯河北範贊世宗北征幃幄)¶
　(運籌勤慎周宻/帝優詔褒美之)¶
　李重進(樂陵人周世宗時為節度使加平章事恭帝/即位出鎮淮南聞陳橋之變仰天長嘆曰檢)¶
　(㸃作天子豈真天意乎吾以人/勝之乃舉兵不克赴火而死)¶
　王　朴(字文伯東平人為人明敏多材智舉進士為/校書郎周世宗時為比部郎中獻平邊䇿充)¶
<pb:KR2k0048_WYG_043-27a>¶
　(端明殿學士上言江淮為可先取遷樞宻使上征淮/以朴留守京師廣新城通運道又校定大歴考正雅)¶
　(樂凡朴所制作舉世無敢難者卒/贈侍中世宗親臨其喪賻䘏甚厚)¶
宋¶
　張　昭(字潛夫范人鄭國公直子弱冠通九經受史/學於贊皇程生著十代興亡論又嘗私撰同)¶
　(光實録十二卷天成中何讚薦之拜左補闕撰莊宗/實錄晉天福初桑維翰薦為翰林學士續成唐史周)¶
　(廣順初拜戸部尚書撰五朝實錄宋初拜吏部尚書/進封鄭國公嶺南平擒劉鋹將獻俘莫知其禮時昭)¶
　(已致仕太祖遣近臣就其家問之昭口占以/授使者著嘉善集五十卷名臣事跡五十卷)¶
　鞠　常(字可久髙宻人少好學仕漢及周入宋為著/作郎後為清河令應舉時著四時成嵗賦萬)¶
<pb:KR2k0048_WYG_043-27b>¶
　(餘言又為春蘭賦辭/甚藻麗有名於時)¶
　王　景(萊州掖人善騎射仕周累爵至凉國公太祖/即位加太保太原郡王兼鳳翔節度使西面)¶
　(緣邊都部署歴事五朝累著勞績性謙退折節下士/為政善懐撫絶去苛刻不為胥吏所揺部民德之)¶
　王彦超(臨清人仕周至永興鳳翔節度使太祖即位/加中書令復為二鎮節度因入朝侍宴奏請)¶
　(歸里許之彦超性温和恭謹能禮賢下士及告歸居/處服用咸遵儉約每戒子曰吾累為統帥戮人多矣)¶
　(恐無隂德及後爾曹當勉/為善以自庇卒贈尚書令)¶
　昝居潤(髙唐人善書計初為小吏以謹愿稱仕周累/職東京副留守權開封府太祖錄前代舊臣)¶
　(加檢校太尉知鎮澶二州拜義武節度使居潤性明/敏有節槩篤於行義嘗薦沈倫於太祖謂其純謹可)¶
<pb:KR2k0048_WYG_043-28a>¶
　(用後至宰相/世稱其知人)¶
　張　美(字元珪清河人以幹敏稱仕周至宣徽北院/使太祖即位加檢校大尉時李筠漸强美度)¶
　(其必叛隂積粟於懐孟間後太祖親討筠大軍十萬/出太行經貨無闕拜定國軍節度關中市木官有率)¶
　(分錢歲可數百萬美獨不取移鎮滄/州太平興國八年致仕卒謚恭惠)¶
　張　瓊(館陶人初從太祖南征以善射聞及攻夀春/城上弩雨發瓊以身蔽太祖矢中其股絶而)¶
　(復甦鏃著骨堅不可拔瓊索酒滿飲破骨出之血流/數升神色自若太祖壯之即位擢典禁軍進内外馬)¶
　(步都虞侯遷嘉州防禦使後以陵轢/得罪太祖㢘知其貧悔之優恤其家)¶
　楊　澈(字晏如北海人聡警善讀書事親以孝建隆/初舉進士為青州司戸鞠獄平允無所畏狥)¶
<pb:KR2k0048_WYG_043-28b>¶
　(太祖知其名召為著作郎通判䖍州土賊恃險梗命/討平之擒其魁以獻遷右贊善大夫兩知淄州又通)¶
　(判青州官至/祠部郎中)¶
　張令鐸(厭次人少負勇力初遷都虞侯太祖征李筠/以令鐸為京城都廵檢建隆二年出為鎮寧)¶
　(軍節度使開寳二年朝於京師疾篤車駕臨問賜賚/甚厚明年春卒帝甚悲悼贈侍中令鐸性仁恕嘗語)¶
　(人曰我從軍三十年大小四十餘戰多摧堅䧟敵未/嘗妄殺一人及卒人多惜之子守正至内園使守恩)¶
　(歴官知/泰州)¶
　錢守俊(濮州雷澤人少事太祖從征淮南乾德中授/殿前都班知尋征太原矢貫左足拔而復進)¶
　(極鬬不已雍熙三年以偏師北征邊騎雲集守俊從/容進戰大破之遷單州團練使徥齊州時河西蕃部)¶
<pb:KR2k0048_WYG_043-29a>¶
　(内擾命以都部署鎮其地尋領潘州防禦使守俊累/從征討前後中三十六創卒年八十一景德中錄其)¶
　(子允慶為/奉職郎)¶
　徐承珪(掖人為贊皇令㓜失怙恃兄弟三人相友愛/同甘苦歴四十年如一日木生連理瓜異蔓)¶
　(並蒂而實里中皆服其義乾德/間詔旌其鄉曰義感里曰和順)¶
　齊德一(諸城人開寳中詔天下舉孝弟㢘退之士惟/青州以德一應詔䇿試中選官授章邱主簿)¶
　耿　峻(髙宻人好學通六經郡守累辟不就太祖初/授績溪尉繩奸扶弱綽有能名再任昌樂主)¶
　(簿斷獄治賦吏民咸/服卒贈太子冼馬)¶
　劉　蟠(字士龍濵州渤海人漢乾祐二年進士宋初/授安逺及河陽節度推官拜監察御史太平)¶
<pb:KR2k0048_WYG_043-29b>¶
　(興國初以倉部貟外改轉運使歲漕江東米肆百萬/斛以給京師頗稱職秩滿賜金紫詔許再任丁内艱)¶
　(以諸州綱運留滯起復知京城發運司蟠調給無匱/乏嘗廵茶淮南一時私販悉絶累官至河北水路轉)¶
　(運使判刑部事子鍇以䕃補官擢進士第獻幸/太學頌真宗嘉賞之命直史舘累遷戸部郎中)¶
　馬仁瑀(夏津人有勇力善射發無不中太祖即位授/都指揮累遷漢州防禦使荆湖諸郡不數嵗)¶
　(盡復其地又領川陜有平蜀功王繼勲以后族驕恣/仁瑀獨不相下出為宻州防禦使受詔率師廵邊契)¶
　(丹聞其名不敢出盜起兖州勢悍難制仁瑀領十餘/卒入泰山擒之盡獲其黨魯郊遂寧太平興國四年)¶
　(車駕征太原復擊敗敵兵於盧/龍北遷翔州觀察使判瀛州事)¶
　翟守素(任城人乾徳中為引進副使從伐蜀擢判四/方舘以兩川餘孽未殄再命經畧諸郡分兵)¶
<pb:KR2k0048_WYG_043-30a>¶
　(防遏尋從征太原并州太宗即位授憲州刺史討平/梅山洞蠻遷兩浙兵馬福建安撫使甚得人心權知)¶
　(河南府兼留守司前後歴職五十餘年謹慎寛仁/所至有聲績慎於斷獄不縈心通顯人以此多之)¶
　王　祐(字景叔萃人有名京師事太祖為監察御史/累遷戸部貟外郎符彦卿鎮大名有飛語上)¶
　(聞遣祐代之俾察彦卿動靜祐至以百口明彦卿無/罪且曰五代之君多以猜忌戮鎮臣願以為戒帝然)¶
　(之召判吏部盧多遜欲傾趙普諷祐比己祐不從出/為鎮國軍司馬未幾知開封府以疾告太宗謂祐文)¶
　(章清節兼而有之/特拜兵部侍郎卒)¶
　柴成務(字寳臣曹州濟隂人有詞學博文稽古善談/論時人重其文雅乾德中京府拔解太宗素)¶
　(知其名首薦之中進士累仕至給事中歴知/梓州揚州入判尚書刑部有文集二十卷)¶
<pb:KR2k0048_WYG_043-30b>¶
　顔太初(顔子四十七代孫為國子/直講著有鳬繹先生集)¶
　趙隣幾(字亞之鄆州須城人好學能文嘗作禹别丸/州賦萬餘言周顯德間舉進士太平興國初)¶
　(召為左贊善大夫知制誥為文慕徐庚及王楊體毎/搆思必歛袵危坐成千言始下筆屬對精切致意縝)¶
　(宻時軰咸推服之終以著述勞瘁寢疾而卒淳化中/遣直史舘錢熈即其家取所著書文集二十四卷補)¶
　(㑹昌日歴二十六卷鯫子一卷六帝年畧一卷史氏/懋官志一卷詔付史舘賜其家錢十萬子東之以廕)¶
　(補官歿/於邊)¶
　許仲宣(字希粲青州人登進士為濟隂主簿有識量/遷淄州團練判官太祖召對便殿恱之擢太)¶
　(子中允知北海軍圗上山川形勢可為州郡遂升為/濰州議建牧馬監命仲宣行視諸州頗得善地上知)¶
<pb:KR2k0048_WYG_043-31a>¶
　(其才太宗即位除西川轉運使西南蠻擾邊征交州/不利仲宣乃諭降之帝嘉奬其功累官至河南府遷)¶
　(給事/中)¶
　李　覺(字仲明本京兆長安人曾祖鼎徙家益都覺/舉九經為秘書丞太宗以孔穎逹五經正義)¶
　(刻板詔覺校定帝視學覺講易卦述天地感通君臣/相應之㫖上甚恱詳校春秋正義成改水部貟外郎)¶
　梁　灝(字太素鄆州須城人㓜學于王禹偁嘗質疑/義禹偁不答灝發憤讀書不期月復有所質)¶
　(禹偁大驚舉雍熈初進士及第直史舘改右司諫真/宗初詔羣臣言事灝作聽政箴以獻又應詔言邊事)¶
　(時論稱之歴官知制誥判大理寺河北饑命與薛映/分為東西路廵檢使還拜右諫議大夫充戸部使累)¶
　(至翰林學士同知審官院景德初知開封府卒/年九十二上軫惻賜贈加等所著文集十五卷)¶
<pb:KR2k0048_WYG_043-31b>¶
　李　冠(齊州歴城人嘗舉進士不第得同三禮出身/與定陶劉潛齊名調乾寧主簿卒於官所著)¶
　(有東臯集二十/卷為時所重)¶
　穆　賓(字廷秀章邱人少有志操不樂仕進世稱君/子卒葬女郎山之陽洛陽王夀卿表其墓黄)¶
　(庭堅/跋)¶
　田　誥(歴城人好著述每搆思必匿深草中絶不聞/人聲俄自草中躍出輙成一篇淳化中翰林)¶
　(韓伾薦之令召至闕下/誥怏怏寢疾數日而卒)¶
　李光襲(金鄉人十世同居太平興國二年詔旌其門/  按宋史貝州田祚十世同居興國三年旌)¶
　(表咸平後麟州楊榮七世同居兖州董升五世同居/大中祥符初兖州上言曲阜東野宜乾封竇益竝五)¶
<pb:KR2k0048_WYG_043-32a>¶
　(世同居又肥城楊屺四世同居景徳/以後無聞焉上下之感應神矣哉)¶
　呂　昇(萊州人父權失明昇剖腹探肝和藥以進父/服之復能視昇亦無恙淳化中詔賜粟帛)¶
　范正辭(字直道齊州人治公羊榖梁春秋開寳中以/著作郎治逋欠於淄州轉運使稱其能即知)¶
　(州事長山縣吏張秀詐民錢二千杖殺之郡中畏服/大平興國中通判棣深二州徙知饒州饒多滯獄正)¶
　(辭至悉決遣之太宗召見嘉其能斷擢江南轉運使/真宗即位判三司勾院兼侍御史首劾李昌齡貪墨)¶
　(上言牧宰宜慎舉選因薦吳奮等五人/尋通判鄆州知淮陽軍復膳部郎中)¶
　姚　坦(字明白曹州濟隂人開寳中由將陵尉歴官/通判唐州太平興國八年擇通經有文行者)¶
　(以備宮僚坦為皇子翊善尋賜緋魚金紫以倉部郎/中改益王府翊善王嘗為假山坦直言忤之是時太)¶
<pb:KR2k0048_WYG_043-32b>¶
　(宗亦為假山聞坦言而毁王以坦檢束不得自便或/教王詐疾太宗知其故曰吾選端士輔王為善王不)¶
　(能用而又詐疾將使朕去正人何可得也杖其左右/召坦慰諭曰卿居王官能以正為羣小所疾大為不)¶
　(易卿但如是勿虞讒間景德初外補卿州/轉運使表其治狀嘉奬之移知光州卒)¶
　張齊賢(字師亮曹州寃句人孤貧力學太祖幸西都/以布衣條陳十事還語太宗曰我得一張齊)¶
　(賢異時可使輔汝為相太宗時擢進士授大理評事/累歴外任尋以轉運副使拜右諫議大夫簽樞宻院)¶
　(淳化二年參知政事齊賢資儀豐碩慷慨有大畧多/留心刑獄全活甚衆所歴州郡皆有恩惠及民四踐)¶
　(兩府九居八座以致君澤民自任仕績炳炳主眷獨/隆而提奬寒畯優禮故人不少倦後以司空致仕歸)¶
　(老裴度午橋莊觴詠其間世謂/福壽康寧罕有比者卒謚文定)¶
<pb:KR2k0048_WYG_043-33a>¶
　張　宏(字巨卿益都人舉太平興國初進士直史舘/賜緋魚預修太平御覽知遂州以勤幹聞雍)¶
　(熙中呂蒙正張齊賢籌薦其文行擢樞宻直學士賜/金紫拜樞宻副使太宗謂之曰卿與呂䝉正皆係朕)¶
　(簡選大臣頗有沮議非朕獨斷豈能至此宏循謹不/求赫赫之譽歴踐通顯未嘗敗事官至工部尚書)¶
　王禹偁(字元之濟州鉅野人舉興國八年進士由大/理評事擢右拾遺直史舘獻端拱箴禦邊十)¶
　(策太宗嘉之拜左司諫知制誥㑹京城旱疏請君臣/修省判大理寺雪徐鉉之誣力持妖尼道安之罪上)¶
　(以其剛直嘗命宰相戒之至道元年授翰林學士知/審官院詔命有不便者多取論奏俄以論孝章皇后)¶
　(禮罷知滁州或譖其買馬虧價上曰彼曾却繼遷五/十馬肯虧一馬價哉真宗立由知揚州遷秩刑部應)¶
　(詔直言五事復知黄州奏言郡縣宜增修武備以彌/賊盜事見采納咸平四年卒於官上悼惜之禹偁三)¶
<pb:KR2k0048_WYG_043-33b>¶
　(知制誥詞學贍敏遇事敢言以直躬行道為己任㓜/時畢士安識其非常後進用在士安前士安知制詰)¶
　(其命乃禹偁詞也所著有小畜集/二十卷承明集十卷詩三卷行世)¶
　張　遜(高唐人太宗在晉邸即𨽻帳下太平興國初/補左班殿直從征太原還遷文思副使請於)¶
　(京置𣙜易署販鬻貢物嵗可獲數十萬緡以濟經費/太宗允之自是嵗有增羡錄其勞遷媯州刺史累官)¶
　(知宣徽北院并樞宻院事時討西蜀李順以遜為右/衛大將軍知江陵府㑹漕卒數千人聚江陵謀逆以)¶
　(應蜀冦遜捕誅首惡二千餘人餘黨悉平上嘉之遜/小心謹慎洊歴貴顯卒之後子敏中任比部郎中虚)¶
　(中至閻/門祇候)¶
　譚延美(朝城人建隆初為控鶴指揮使汪端冦朗州/延美攻破賊衆擒端以歸擢睦州刺史四遷)¶
<pb:KR2k0048_WYG_043-34a>¶
　(至内殿直都知雍熈三年以行營都監北征猝與敵/遇出其不意攻之獲賊将大鵬翼以獻録功擢幽州)¶
　(防禦使尋知寧逺軍報契丹兵至延美開門示之敵/不敢入累知潞陜涇州以左領軍衛上將軍致仕)¶
　王　杲(齊州人宋初從征凙潞以功拔為龍衛軍都/虞侯䕶趙保吉還夏所贐方物悉拒不納太)¶
　(宗詔賜白金百兩遷右第一軍屯鎮州遇契丹於河/上即按兵殺敵奪所乗馬狀聞召見授勤州刺史監)¶
　(河北有能聲李順擾西川進招安使敗賊有/功並捕平餘黨遷靈州部署並知夏石二州)¶
　李惟清(字直臣其先下邑人父仲行為章邱簿因家/焉初任涪陵尉禁絶滛祀振興風化宦官督)¶
　(船木縱恣不法惟清奏殺之遂知名三遷至監察御/史減荆湖鹽價復酒耗端拱初歴戸部度支使時大)¶
　(發兵治方田惟清以方春妨農奏罷之出知廣州太/宗奬其㢘平尋召拜給事中同知樞宻院事惟清倜)¶
<pb:KR2k0048_WYG_043-34b>¶
　(儻自任所至稱强幹官/至刑部侍郎御史中丞)¶
　邢　昺(字叔明曹州濟隂人太宗時擢九經及第累/官翰林侍講學士真宗時受詔與杜鎬舒雅)¶
　(孫奭等校定周禮儀禮公羊穀梁春秋傳孝經/論語正義爾雅義䟽後拜工部尚書知曹州)¶
　李　垂(字舜工聊城人咸平中登進士上兵制將制/書為舘閣校理上導河形勝書欲復九河故)¶
　(道時論重之修起居注丁謂執政垂不徃謁或問之/垂曰謂不以公道副天下望而恃權怙勢觀其所為)¶
　(必遊朱崖吾不欲居其黨也罷知亳州明道中入為/閣門祗侯有言宰相欲用為知制誥勸其往見者垂)¶
　(曰我若昔謁丁謂乾興初已為翰林學士矣今年老/大見大臣不公常欲面折之焉能趨炎附熱以冀推)¶
　(挽耶執政聞之出知均州卒五子/仲昌最知名官殿中丞英州參軍)¶
<pb:KR2k0048_WYG_043-35a>¶
　張宗誨(字習之曹州寃句人司空齊賢第二子少喜/學兵法齊賢任代州宗誨嘗預計畫嗣以父)¶
　(廕為秘書省正字遷太子中舎嘗知富順監㑹斗郎/春叛羣蠻騷動宗誨攻破之擢開封判官累官知鄜)¶
　(州敗將黄德和遁還延州不納走鄜州宗誨曰軍奔/無所歸勿復激乃拘德和是時麟城未完人心不安)¶
　(宗誨嚴斥堠修武備併力禦之敵引/去領興州防禦使以秘書監致仕)¶
　燕　肅(字穆之益都人登進士知臨卭縣民無追擾/召為監察御史出知明州俗輕悍喜鬬肅立)¶
　(法以靖之判刑部奏陳疑獄及可憫者皆上請因多/得寛貸累遷至龍圖閣學士禮部侍郎肅能詩兼通)¶
　(技㙯其畵及所製指南記里二/車蓮花漏法世推其精宻云)¶
　宋　摶(字鵬舉萊州掖人開寳八年登第歴濰州司/理兩以材能薦累職至河東轉運使上言大)¶
<pb:KR2k0048_WYG_043-35b>¶
　(通監冶鐵盈積可備數十年鼔鑄願罷採以紓民力/又請募兵以增武備在任十一年邊疆有事經制漕)¶
　(運以幹治稱連徙他州郡朝義謂摶善職/加祠部郎中詔書褒諭官至戸部侍郎)¶
　戚　綸(字仲言楚邱人同文子少與兄維以文行知/名舉興國八年進士知太和縣父卒於隨州)¶
　(徒步奔訃詔起復蒞職江外民險悍綸為諭民詩五/十篇老㓜皆傳誦之知永嘉縣轉運使上其政績連)¶
　(詔褒美真宗立授通判泰州有薦其文學純謹者命/為秘閣校理尋拜右正言龍圖閣待制賜金紫綸久)¶
　(次州縣留意吏事每便殿請對語必移日晷或中夜/召見多所敷陳屢䟽軍國大事皆被嘉奬在舘閣及)¶
　(奉差使不愧厥職由樞宻學士知杭揚青鄆等州皆/有惠政天禧初以太常少卿分司南京歿之日家無)¶
　(餘資知府張/知白助其喪)¶
<pb:KR2k0048_WYG_043-36a>¶
　張　進(曲阜人初大祖親選勇士竒其才補控鶴官/積功至御龍弩直都虞侯恩州刺史從太宗)¶
　(幸御廐執鉞前導魁岸出羣上熟視異之累遷捧口/天武四廂都指揮使上閱武近郊進與王超親執金)¶
　(鼔節其進退軍容甚肅復從上北征為先鋒䇿應徙/天雄部署河決鄆州進董數州丁男塞之月餘成功)¶
　(移并代部署㑹麟府以邊警乞師多以無詔㫖猶豫/進獨發兵赴援至則圍解手詔褒美景德元年卒)¶
　劉　潛(字仲方定陶人以進士知蓬萊縣代還過鄆/州聞母病亟歸母已卒潛一慟而絶其妻復)¶
　(撫潛號泣不食死時人/稱之曰子死孝婦死節)¶
　張　詠(字復之自號乖崖濮州鄄城人郡舉進士擬/首薦詠讓於夙儒張覃復登進士以蘇易簡)¶
　(薦為太子中允又以李沆宋湜冦凖薦為荆湖北路/轉運使太宗聞其强幹有才超拜虞部郎中賜金紫)¶
<pb:KR2k0048_WYG_043-36b>¶
　(旬日擢樞宻學士尋以言事被優㫖出知益州㑹上/官正等討李順頓師不進詠盛供帳餞之屬軍校曰)¶
　(爾曹䝉國厚恩此行當直抵冦壘蕩平醜類若老師/曠日此地即為爾死所矣正由是深入得大㨗又化)¶
　(脅從誅訛言俱應變於倉猝之頃以故蜀民畏而愛/之丁憂起知杭州真宗以詠在蜀治行優异復命代)¶
　(馬知節加刑吏二部侍郎轉運使上其治狀有詔褒/美曰得卿在蜀朕無西顧之憂矣詠公直有時望所)¶
　(歴他州皆著政績上嘗謂其才堪將/相後以左丞禮部尚書卒謚忠定)¶
　梁　固(字仲堅須城人學士灝子㓜有志節嘗著漢/春秋灝器賞之以父廕賜進士出身祥符元)¶
　(年擢甲第仕至戸部判官為人氣度俊爽慷慨尚/義天禧大禮成奏頌甚工卒年三十三有集十卷)¶
　穆　修(字伯長鄆州人㓜嗜學不事章句真宗東封/詔舉齊魯經明行修之士修與選賜進士出)¶
<pb:KR2k0048_WYG_043-37a>¶
　(身為泰州司理參軍負才與衆齟齬被誣貶居池州/遇赦釋還迎母居京師間出遊丐以養久之補頴州)¶
　(參軍徙蔡州修性剛介權貴人欲納交者往往為所/拒亳州豪士作佛廟成以白金伍百遺修求作記書)¶
　(其名修投金地下曰吾寧糊口為旅人必不以匪人/汚吾筆宰相欲識修且用為官終不往見母歿自負)¶
　(櫬以葬日誦孝經喪記不用浮屠慶歴中祖無擇訪/得所著詩書序記誌等數十首集為三卷又嘗傳數)¶
　(學於李挺之至/邵雍遂行於世)¶
　孔元龍(字季凱尚志篤學從真西山先生遊為柯山/精舎山長年至九十手不釋卷著柯山講義)¶
　(論語/集說)¶
　穆　端(字伯初章邱人父賓喜施與端傾貲奉之未/嘗以有無為解及卒號慟隕絶廬於墓側季)¶
<pb:KR2k0048_WYG_043-37b>¶
　(弟客死求其遺骸弗獲乃/招魂歸而葬焉有墓表)¶
　祁　暐(字坦之膠州人天禧中以進士為度支貟外/郎知濰州母喪解官歸廬墓衰麻蔬食經六)¶
　(冬有白兔白烏馴擾/墓側事聞詔賜粟帛)¶
　任中正(字慶之曹州濟隂人事親孝居平簡素由進/士通判大名府陳緯徙陜西轉運使舉中正)¶
　(自代太宗曰朕自知之授江南轉運副使帝見其軀/幹頎長賜大笏並長緋衣以寵之尋移兩浙正使民)¶
　(饑不俟詔發官廩以賑代張詠知益州遵詠條教蜀/人稱便五遷至參知政事仁宗即位拜兵部尚書遷)¶
　(禮部知曹州/卒諡康懿)¶
　任中師(曹州濟隂人中正之弟字祖聖進士及第性/樂易自處儉約歴知外縣張知白薦為右正)¶
<pb:KR2k0048_WYG_043-38a>¶
　(言累遷至昭文舘學士知廣并益等州俱有恩惠及/民又以呂夷簡薦授樞宻副使禮部侍郎中師兄中)¶
　(正曾任益州後補曹州中師先後一/揆時以為榮進少保致仕卒謚安惠)¶
　張　凝(無棣人少有武勇太宗時補殿前指揮領繡/州刺史真宗踐祚任北作坊使契丹南侵凝)¶
　(設伏於瀛州西出其不意腹背奮擊明年契丹再至/凝又斷其歸路盡奪所掠生口資畜累遷邠寧路副)¶
　(部署兼安撫使降生羗百七十餘族邊境以安車駕/觀兵澶淵凝以北面安撫改緣邊安撫提兵躡契丹)¶
　(之後所過不敢剽畧明年議勞改殿前都虞侯卒凝/累任西北善練士卒完器伏賞賜多以犒師家無餘)¶
　(財上惜其忠勇贈彰德節度/使中使䕶喪歸官給葬事)¶
　張　質(字守朴髙唐人少為曹彬所知太宗征河東/還駐鎮陽彬方典樞務一夕議調發屯兵簿)¶
<pb:KR2k0048_WYG_043-38b>¶
　(領阻留未至質潛計兵數部分軍馬與兵籍悉合累/官至部承㫖上嘗問五代以洎國初軍籍更易之制)¶
　(命條具利害質纂兵要三卷上覽而稱善每大祀/廵幸多為行宮使廵檢提㸃供頓之務天禧初卒)¶
　李仲芳(字秀之貝州人登淳化三年進士初任正定/主簿潭水洶湧築石隄以䕶民居遷威虜軍)¶
　(判官契丹侵邊以督餉課最遷大理寺丞通判冀州/值歲饑悉出庾粟貸民嵗豐使復曰化朽積而為新)¶
　(兩利也并賑貝魏滄棣諸州全活者數十萬衆後知/漢陽軍州事囹圄空者二年官至尚書屯田貟外郎)¶
　魏　能(鄆州人少應募由御前副都軍歴官至鄭州/團練使任威虜軍與契丹戰大敗其衆奪甲)¶
　(馬兵械無數咸平六年遷本軍部署知軍事士民詣/闕乞留尋徙莫州部署破敵長城口進防禦使尋鈐)¶
　(轄孫全照貶秩明年以自/陳改官終康州團練使)¶
<pb:KR2k0048_WYG_043-39a>¶
　王　能(廣濟定陶人事太宗於晉邸即位補内殿直/累遷御前忠佐馬步都軍頭為濟州團練使)¶
　(知靜戎軍建議決鮑河斷長城口北注雄州塘水為/戎馬限方舟通漕以實塞下又開方田盡靜戎順安)¶
　(之境邊地有警能擊走之真宗訪勤勇可任方面者/因稱能有聲於時擢濟州防禦使祥符二年為鎮定)¶
　(兩路部署俄領曹州觀察使八年由定州入朝特令/用籓臣禮天禧初以疾求解授彰信軍節度使歸里)¶
　(卒贈/太尉)¶
　王子輿(字希孟莒人少業文辭太平興國八年舉進/士授北海主簿累遷太常博士真宗即位遷)¶
　(侍御史因入對與三司使論利害子輿說優轉度支/貟外兼鹽鐵判官領制置增嵗課五十餘萬咸平三)¶
　(年兼淮南轉運使子輿精於吏事久掌鹽茶漕運周/知利害裁量經制公私便之所至文牒紛委待報頃)¶
<pb:KR2k0048_WYG_043-39b>¶
　(刻決遣無疑滯官/至右諫議大夫)¶
　夏侯嶠(字峻極濟州鉅野人舉太平興國進士為大/理評事累遷右贊善大夫從征太原督芻糧)¶
　(於河朔歴任至殿中丞雍熙二年對便殿太宗曰此/人朕自知其才行即日改左補闕直史館帝以其謹)¶
　(厚進翰林侍讀學士為江南宣撫使所過疏理詞訟/存問耆老還采便民二十餘事上之詔從其請又判)¶
　(吏部選事嶠敬謹居官最為真宗愛重多所詢訪每/有善人之目卒贈兵部尚書畢士安為相撫坐歎曰)¶
　(使夏侯君在吾豈先㨿此/位乎所著有文集十五卷)¶
　畢士安(字仁叟其先雲中人父為觀城令因家焉登/乾徳四年進士歴濟州推官尋改兖州時慎)¶
　(擇諸王僚屬士安以左拾遺兼冀府記室太宗重其/文行拜工部侍郎直樞宻學士真宗時代李沆參知)¶
<pb:KR2k0048_WYG_043-40a>¶
　(政事嘗薦冦凖資兼忠義有宰相才尋與凖同拜平/章事景德初合議請幸澶淵邊境以安西夏内附士)¶
　(安贊謀區畫為多卒之日/車駕臨哭贈太傅謚文簡)¶
　孫　奭(字宗古博平人以九經狀元及第真宗時官/龍圗待制守道自處未嘗阿附時兩得天書)¶
　(召問奭對曰天何言哉豈有書也上疏極陳其不可/信出知河陽仁宗召為翰林學士上無逸圗帝施於)¶
　(講讀閣所著有經典徽言五十/卷五經節解樂記律音諸書)¶
　趙師民(字周翰臨淄人九歲能屬文學問精博孫奭/自以為不及舉進士累仕至天章閣侍講出)¶
　(知耀州三遷刑部郎/中有文集三十卷)¶
　李　迪(字復古濮州人深厚有氣局柳開竒其文以/公輔許之舉進士第一遷起居舎人擢知制)¶
<pb:KR2k0048_WYG_043-40b>¶
　(誥真宗時進右諫議大夫翰林院學士因旱蝗召對/請發内帑以佐國用又言幸汾亳較東封時多土木)¶
　(之役頗非宜帝然之唃厮囉叛曹瑋請益兵帝謂其/怯訪可代瑋者迪曰瑋謀畧非諸將所及不可代因)¶
　(勸出關右兵助瑋遂探囊取小册乃向在陜西所書/兵糧數以備調發者請給紙筆區處立就帝曰頗牧)¶
　(在禁中矣既而唃厮囉果叛迪又筞瑋必勝數日㨗/至帝益重之周懐政有罪帝欲責太子迪以一言感)¶
　(悟授太子賔客如師傅禮尋拜吏部侍郎同平章事/與丁謂不合劾其罔上弄權左遷迪戸部侍郎出知)¶
　(鄆州徙兖青等州未幾復為資政殿學士拜中書門/下平章事復歴知亳相宻徐兖延六州李元昊入冦)¶
　(迪請守邊上壯其意不許以太子太傅致仕卒於/濮贈司空侍中謚文定帝親篆其墓碑曰遺直)¶
　孔　旼(字寧極曲阜人孔子四十六代孫隱居汝州/龍山之滍陽性孤潔喜讀書有田數百畝賦)¶
<pb:KR2k0048_WYG_043-41a>¶
　(稅常為郷里先遇嵗饑分所餘賙不足者聞人之善/若出於已動止必以禮法環所居百餘里内無不願)¶
　(知旼者值於路輙歛袵起敬焉居父憂廬墓三年日/食米一溢壁閣生紫芝數十本本州以行義聞賜粟)¶
　(帛又給其家近臣列薦授秘書郎致仕尋/召為國子直講又命知龍興縣俱不就)¶
　王　洤(齊州人㓜孤事母至孝母死負土成坟/日夜哭不絶聲廬墓三年詔旌其閭)¶
　王　旦(字子明莘人兵部侍郎祐之子好學有文徳/器深厚由進士及第知平江縣多善政召拜)¶
　(右正言知制誥錢若水以為真宰相器真宗立進翰/林學士帝素賢旦嘗因奏事目送之曰為朕致太平)¶
　(必斯人也未幾同知樞宻院事加尚書左丞同中書/門下平章事監修兩朝國史充封禪大禮使旦寡言)¶
　(笑常黙坐終日及奏事羣臣異同旦徐一言以定上/信任最篤凡大臣有所請帝必曰王旦以為何如賞)¶
<pb:KR2k0048_WYG_043-41b>¶
　(罰黜陟多所匡正退而未嘗一言薦剡多至宰輔人/猶莫知其功識量恢宏不蓄私憤王曾冦凖亦嘗為)¶
　(屈服云外官赴任詣辭旦每示之片語而民已隂受/其利籌邊尤持重有識在相位十餘年兵革不用海)¶
　(内太平百司各得其職累以疾辭位加太尉侍中五/日一赴起居肩輿入禁疾時上手自和藥以賜卒之)¶
　(日上臨哭輟朝贈太師魏國公謚文/正仁宗篆其碑額曰全德元老之碑)¶
　淳于雍(宻州人官太子中舎年强仕即乞身歸養/王旦贈以詩曰純孝敦時俗髙風自古人)¶
　馬元方(字景山濮州鄄城人父應圗知頓丘縣以部/芻糧沒於邊元方為浮圖間行求骸骨不得)¶
　(訴於朝太宗哀之官其兄元吉元方進士及第知萬/年縣諸將討李繼遷關輔轉餉踰瀚海多失獨元方)¶
　(所部全十九以勞遷大理丞戸部判官言方春民貧/請預貸庫錢夏秋以絹輸行之公私果便詔下其法)¶
<pb:KR2k0048_WYG_043-42a>¶
　(於諸路尋知徐鄆等州京東轉運使累官/至右諫議大夫終樞宻學士兵部侍郎)¶
　王　旭(字仲明革人兵部侍郎祐第三子知緱氏雍/邱二縣真宗知其才三遷至殿中丞以兄旦)¶
　(居宰輔嘗避嫌不受職旦沒後敭歴中/外卓有政績尤篤於友義知應天府卒)¶
　孔　朂(字自牧孔子四十四代孫進士及第以殿中/丞通判廣州真宗謁孔子祠以宰相舉朂有)¶
　(治行名擢知曲阜縣初朂在廣州以清潔聞及被召/蕃人爭持寳貨以獻皆慰遣之後以工部侍郎致仕)¶
　周　起(字勇卿淄州鄒平人㓜敏慧如成人父意知/衛州坐事削官起年十三詣京帥訟父寃父)¶
　(得復官舉進士授將作監丞通判齊州真宗封泰山/攝御史中丞考制度副使所過得採訪官吏能否及)¶
　(民利病以聞東封還近臣率頌功起獨以居安為戒/判集賢院初置糾察刑獄司因命起尋擢樞宻直學)¶
<pb:KR2k0048_WYG_043-42b>¶
　(士權知開封府聽斷明審舉無留事上嘗臨幸勞問/㑹奏事殿中適仁宗始生即取金錢以賜權知河中)¶
　(徙永興天雄軍所至有風烈數賜書褒諭累職同知/樞宻院再為禮部侍郎卒贈禮部尚書謚安惠起性)¶
　(周宻凡奏事及答禁中語輙焚草故其言外無知者/藏書萬餘卷能書弟越亦能書官主客郎中子延荷)¶
　(殿中丞以孝友稱延/儶雅厚官太常少卿)¶
　祝惟嶽(字國甫武成人咸平中中明法科為陵州司/理參軍秀州捕掠官粟盜十餘人將論死惟)¶
　(嶽察其寃既而真盜果獲遂釋之為秦州觀察推官/助曹瑋大破唃厮囉知龍門縣鋤强剔蠧吏不敢犯)¶
　(宰相王旦薦之方論遷而惟嶽卒贈/戸部尚書四子皆登進士歴通顯)¶
　王　樵(字肩望淄川人咸平中父母為遼騎所掠樵/棄妻子入遼尋訪累年不獲還刻木招魂以)¶
<pb:KR2k0048_WYG_043-43a>¶
　(葬立祠畫像事之如生服喪六年哀動行路常北望/歎曰身世如此自比於人可乎遂與俗絶稱贅世翁)¶
　(惟以論兵擊劍為事晩年屢遊塞下畫䇿干何承矩/耿望求滅遼復讐不用乃於城東南隅累磗自環謂)¶
　(之萌室病革/人室掩戸卒)¶
　邊　肅(字安國楚丘人進士及第除大理評事真宗/時累遷至尚書度支貟外帝以三司鈎取無)¶
　(法置行帳司以㑹財用命肅主之㑹幸大名又命經/度行在糧草出知曹州徙邢州契丹大入城堞不完)¶
　(帝詔肅城不可守當南保他州肅匿詔不發督丁壯/乗城而闢諸門悉兵以待騎至城下肅與戰小勝契)¶
　(丹莫測遽引去時鎮魏等六州皆堅壁不出老㓜避/兵至者肅悉納之擢樞宻直學士知河南府終泰寧)¶
　(節度副使知/泗秦二州)¶
<pb:KR2k0048_WYG_043-43b>¶
　梁　適(字仲賢鄆州須城人翰林學士灝子少孤嘗/輯父遺文及取自著者以進真宗曰梁灝有)¶
　(子矣授秘書正字知梧州奏罷民間折稅更知淮陽/軍又奏減預買紬百參拾萬仁宗記其名召為審刑)¶
　(詳議官寘梓州妖人白彦歡於法尋拜右正言改直/史舘奉使陜西條邊機十餘事進知制誥權開封府)¶
　(又出知兖州萊無冶鐡病民當役者率破産以償適/募人為之民累以甦而鐵仍嵗溢再遷樞宻直學士)¶
　(累至樞宻副使儂智髙入冦力主討之及平帝曰向/非適言南方安危未可知也拜㕘知政事同中書門)¶
　(下平章事契丹欲易國書稱南北朝適力持不可知/秦州又知并州以觀文殿大學士太傅致仕率贈司)¶
　(空謚/莊肅)¶
　王博文(字仲明曹州濟隂人初任南豐尉以薦試中/書累遷龍圖閣學士遂拜同知樞宻院事博)¶
<pb:KR2k0048_WYG_043-44a>¶
　(文以吏事進多任煩劇為政務平恕宻州有鹽塲嵗/饑民多盜鬻輙抵死博文請暫寛其禁秦州軍民有)¶
　(役於逺方者多為夏人所得悉坐法博文遣習邊事/者持信紙徃招至則悉貸之帝下其法於諸路及卒)¶
　(帝臨奠贈尚/書吏部侍郎)¶
　賈　同(字希徳臨淄人篤學好古著山東野録七篇/舉進士王欽若方貴威欲致之不得累官殿)¶
　(中丞知棣州卒/謚曰存道先生)¶
　丁　度(字公雅恩州清河人大中祥符中登服勤詞/學科判吏部南曹上書論六事大后善之知)¶
　(制誥遷翰林學士領羣牧使仁宗問所以禦邊度上/備邊要覽除觀文殿學士知審刑院㑹有言其求柄)¶
　(用者帝曰度在侍從十五年數論天下事顧未及私/安從得是語擢工部侍郎樞宻副使又進慶歴兵録)¶
<pb:KR2k0048_WYG_043-44b>¶
　(五卷贍邊錄一卷由參知政事改觀文殿學士帝每/以學士呼之而不名著述甚富子諷官集賢校理)¶
　王　曾(字孝先孟都人咸平中由鄉貢試禮部廷對/皆第一累職史舘修撰遷翰林學士㕘知政)¶
　(事仁宗即位授禮部尚書㑹丁謂貶進中書侍郎同/平章事集賢殿大學士尋知青州徙改天平節度使)¶
　(復判鄆州曾資質端厚方嚴持重每入見言利害事/審而中理上尊禮異常在朝進止有定處平居寡言)¶
　(笑惡僥倖人莫敢干以私進退士人鮮有知者嘗語/范仲淹曰執政者恩欲歸已怨將誰歸知天雄軍時)¶
　(契丹往来必歛卓徒無敢譁人樂其政為畫像祀之/景祐初復拜平章事封沂國公卒謚文正仁宗篆其)¶
　(碑曰旌/賢之碑)¶
　石　介(字守道奉符人師事孫復進士及第歴嘉州/判官居憂躬耕徂徕山下葬五世未葬者七)¶
<pb:KR2k0048_WYG_043-45a>¶
　(十喪以易教授魯人稱徂徕先生服除為國子監直/講學者從之甚衆著唐鑑以戒奸臣宦官指切當時)¶
　(無所諱忌又嘗作慶歴聖德頌/出判濮州有徂徕集行於世)¶
　劉　鍇(濱州人咸平中擢進士第嘗獻幸太學頌真/宗夜觀書得鍇頌嘉賞之出以示輔臣且言)¶
　(鍇孤㓜能自立召試命直/史舘累官至鹽鐵副使)¶
　王　皥(字子融益都人文正公曾之弟祥符中舉進/士直集賢院論次宋興以来典禮因革為禮)¶
　(閣新編上之又集五代事為唐餘錄六十卷進直龍/圖閣及權判大理寺乃取讞獄輕重可為凖者類次)¶
　(以為斷例累/官刑部侍郎)¶
　孫　瑜(字叔禮博平人翰林學士輿之子為將作監/主簿以薦改崇文檢討開封判官使契丹㑹)¶
<pb:KR2k0048_WYG_043-45b>¶
　(彼國有㨗書要入賀不從還加秘閣校理遷兩浙轉/運使入辭因言郡縣吏多縁斗斛為姦奏請均一其)¶
　(法知曹蔡二州有善政又歴相兖濰單四州累/官工部侍郎弟瑶官虞部貟外琪官衛尉寺丞)¶
　燕　度(字唐卿益都人父肅官禮部侍郎度生於益/都後徙於曹以廕知陳留縣歲饑多盜度勸)¶
　(富民出粟以賑饑行保伍法以弭盜善政時聞遷知/滑州魏郡水至常滙於滑度為經理河務兩境俱獲)¶
　(安全入為/戸部侍郎)¶
　郭　勸(字仲褒鄆州須城人舉進士授寧化判官累/遷萊州通判州民霍亮為仇所䧟吏受賕文)¶
　(致之勸為辦理得脫期年擢侍御史以劾錢維演兄/弟貶濰州監稅月餘仍復職同知諫院嘗使夏國所)¶
　(遺百萬悉拒不受還拜天章閣待制出知延州元昊/將山遇率族來歸且言元昊謀逆状勸引例却之既)¶
<pb:KR2k0048_WYG_043-46a>¶
　(而元昊果叛遂落職之齊淄等州宰相韓𤦺言勸有/知人善將功特詔褒諭凡再貶三遷至御史中丞勸)¶
　(曰吾起諸生志不過郡守今年已七十位列侍從可/以歸矣遂以元日拜章三上得請又請以本官移贈)¶
　(其祖莱陽令寧/許之後二年卒)¶
　龔鼎臣(字輔之須城人景祐初進士為平隂主簿疏/泄瀦水得良田數千頃以薦為泰寧軍掌書)¶
　(記徂徕石介歿或言其北走契丹詔兖州劾狀鼎臣/以闔門保之歴知萊蕪安丘等縣又知渠州渠故僻)¶
　(陋鼎臣奏請建學立課肄法士蒸蒸向化皆繪像事/之召入史舘同知諫院出為淮南體量安撫使䘏災)¶
　(捐賑全活甚衆歴事仁英神三宗言事無所隱諱㑹/以忤王安石外補兖州值諸道方田使者勾考不以)¶
　(實大概取稅虚額及嘗所奉蠲者加舊籍以病民鼎/臣至按籍差次為十等一無所增兖人德之又知青)¶
<pb:KR2k0048_WYG_043-46b>¶
　(州政亦/如兖)¶
　王　素(字仲儀莘人平章旦季子登進士為侍御史/以言事貶鄂州安置仁宗思其賢召知諫院)¶
　(尋以樞宻學士知開封徙知成都為政寛和蜀人集/其要畧刋刻成書目之曰王公異績治平初以西夏)¶
　(煽惑羗人素為邊患徙知渭州素築城濬湟増修武/備屬羗奉土地爭先内附嘗宴堂上有訛傳冦至者)¶
　(素曰吾在此敵必不敢犯尋遷澶州青/州觀察使仕終工部尚書卒謚懿敏)¶
　王　沿(字聖原舘陶人少治春秋登進士張知白薦/其才由殿中侍御史授河北轉運使奏罷二)¶
　(牧監以地賦民導相衛邢趙之水下天平景祐諸渠/漑田數萬頃因詣闕奏事上所著春秋集傳十五卷)¶
　(改涇州觀察使退元昊/兵因移知成德軍卒)¶
<pb:KR2k0048_WYG_043-47a>¶
　麻仲英(臨淄人七嵗能文博學髙行鄉里化服㓙歲/盜不入其家富弼龎籍薦為國子助教東方)¶
　(人皆/師之)¶
　張　揆(字貫之其先范陽人後徙齊州擢進士歴官/大理寺丞以疾解官閉戸讀易十年通太元)¶
　(經以薦為國子直講上所著大易集解數萬/言仁宗時累遷翰林侍讀學士出知齊州)¶
　榮　諲(字仲思任城人父宗範知鉛山縣有惠政諲/舉進士為鹽鐵判官晉州産&KR0552;京城大豪嵗)¶
　(輸五萬緡顓其利諲請𣙜於官自是數入四倍遷廣/東轉運使廣有板步古河路險多瘴毒諲開真陽峡)¶
　(至洸口古徑作棧道七十間抵清逺趨廣州遂為坦/途授開封判官太康民事浮屠為白衣㑹捕繫多人)¶
　(諲奏減之但誅其首改京東轉運使莱陽産銀砂凡/私採者論盗諲曰山澤之利非刼民財可比貸免甚)¶
<pb:KR2k0048_WYG_043-47b>¶
　(衆累官戸部副使集/賢殿修撰知洪州)¶
　張昭逺(字持正無棣人彰德節度使凝子凝與契丹/戰挺身䧟敵昭逺年十六單騎突入陣中掖)¶
　(凝出左右披靡莫當每出使還奏利害多稱旨由忻/州都廵檢累遷至内殿崇班天禧初樞宻方擬人補)¶
　(閣門副使上曰朕有人矣張昭逺知邊畧可除之兩/知瀛州築長隄以禦驟水知成德軍修五關城外堤)¶
　(以捍滹沱河歴官緣邊安撫使鄜/延路都鈐轄終左龍武大將軍)¶
　蔡　齊(字子思萊州膠水人天禧中進士第一真宗/顧宰相曰得人矣通判兖州時太守王臻政)¶
　(尚嚴酷齊每濟之以寛徙濰州又知宻州嵗旱除公/田租米千餘石又請弛鹽禁令民得以易米救饑民)¶
　(甚德之累官至御史中丞諫止楊太妃垂簾事權三/司使拜禮戸二部侍郎再參知政事出知頴州穎人)¶
<pb:KR2k0048_WYG_043-48a>¶
　(歴久猶思之齊儀狀俊偉端方嚴重謙退不妄言有/善未嘗自伐丁謂秉政欲其附已齊終不往屢有建)¶
　(白所薦士後多為名臣/卒贈兵部尚書謚文忠)¶
　母　卭(安邱人父卒葬邑西郊朝夕往哭奠風雨不/輟妻馬氏從泣哀感路人母卒亦如之邑令)¶
　(以聞進士周/元賔銘其墓)¶
　孔道輔(字原魯孔子四十五代孫㓜端重敏慧為寧/州推官有大蛇出天慶觀郡以為神官屬往)¶
　(奠拜之道輔徑前以笏擊辟其首觀者駭服遷大理/寺丞知仙源縣上言廟制卑陋請加修崇詔可後以)¶
　(龍圖閣待制使契丹還有言其生事者道輔曰朝使/屢為所侮若不較恐益慢中國仁宗然之尋出知鄆)¶
　(青兖等州再為御史中丞卒皇祐/三年仁宗思其忠特贈工部侍郎)¶
<pb:KR2k0048_WYG_043-48b>¶
　楊光輔(宻州安邱人居馬鬐山教授孫奭知兖州薦/之仁宗命說尚書光輔講無逸年七十餘論)¶
　(說明暢上恱欲留為學官以國子監丞老於家子安/國五經及第歴官崇政殿說書天章閣侍講學士判)¶
　(太常寺在經筵二十七年仁宗/稱其行義淳實比崔遵度云)¶
　龎　籍(字醇之單州成武人進士及第仁宗時為殿/中侍御史章獻太后遺詔楊太后監國籍請)¶
　(下閣門取垂簾儀制盡燔之元昊冦邊以龍圖閣學/士知延州兼鄜延都総管經畧安撫緣邊招討使戍)¶
　(兵十萬無壁壘散處城中畏籍莫敢犯法築砦堡贍/軍糧悉復所失地元昊降進樞宻副使參知政事舉)¶
　(狄青為帥討平儂智髙皆籍之功歴知鄆并定青四/州以太子大保致仕封頴國公籍曉律令長於吏事)¶
　(士卒畏服治民尤有恩惠/卒贈司空侍中謚莊敏)¶
<pb:KR2k0048_WYG_043-49a>¶
　王　鼎(字鼎臣館陶人涇州觀察使沿子舉仁宗朝/進士遷太常博士提㸃京東兩浙刑獄知深)¶
　(州州卒龎旦謀叛鼎潛捕首惡十八人送獄既人謀/刼囚鼎取桀驁者數人斬於市一郡帖然河北饑經)¶
　(營賑救竭盡心力徙建州又徙河北/提㸃刑獄尋遷荆湖制置發運使)¶
　張　奎(字仲野臨濮人母病刲股和藥以愈母其後/丁母憂廬墓側負土植松柏累官龍圖閣學)¶
　(士知江寧河南二府其七世祖全義守洛洛人德之/及見奎曰不愧齊王孫也京東盜起加樞宻學士知)¶
　(鄆州數月/悉捕平之)¶
　張　亢(字公夀臨濮人少有竒節事兄奎甚謹進士/及第為應天府推官治白沙石梁二渠民無)¶
　(水患通判鎮戎軍徙涇原鄜延等路鈐轄累上防邊/䇿善於守禦累敗夏人為并代屏蔽歴官團練防禦)¶
<pb:KR2k0048_WYG_043-49b>¶
　(使都総管卒亢好施輕財以此人樂為/之用馭軍嚴明所至有績民圗像祀之)¶
　和　斌(字勝之鄄城人為德順軍指揮使狄青南征/使部騎兵為先鋒斌繞出賊後敗之以功授)¶
　(昭州刺史招撫水蠻酋黨歸附拜步軍都虞/侯子詵亦有名以廕累官威州刺史知雄州)¶
　劉　閴(北海人從文彦博討貝州王則以功遷振州/團練使韓絳宣撫陜西詔閴為犄角與夏人)¶
　(戰飛矢貫左耳體不為郤衆服/其勇事平官左金吾大將軍)¶
　姚仲孫(字茂宗曹南人㓜孤事母孝擢進士第司理/許州里胥以殺人抵罪仲孫疑其枉果得辨)¶
　(雪調資州改知建昌縣通判彭州皆有惠政上防邊/䇿畧仁宗嘉之遷龍圗閣學士因母喪過哀失明而)¶
　(卒/)¶
<pb:KR2k0048_WYG_043-50a>¶
　徐　起(字豫之濮州鄄城人舉進士歴官湖北轉運/使知徐州募富室得米十七萬斛振饑又移)¶
　(粟以贍河北京西者三百萬徙江東轉運使請開長/淮浦以便漕運又徙知兖州都廵檢虐所部部兵持)¶
　(挺譁譟州民大恐起不為動以禍福開諭衆悉聽命/遂按誅其首並奏罷都廵檢復為度支判官遷秘書)¶
　(監知/湖州)¶
　髙　敏(登州人為涇原指揮使范仲淹韓琦皆薦其/才歴利州路邠寧環慶都監夏人以兵三十)¶
　(萬来冦總管楊遂駐兵大義以敏為先鋒且戰/且前多所斬獲次榆木援兵不至中流矢死)¶
　明　鎬(字化基安邱人登進士通判益州仁宗聞其/能累遷陜西轉運使以百餘騎修復金明砦)¶
　(城一月而就又修建寧等五城以勞遷龍圗閣學士/知并州尋知開封府㑹貝州王則叛命鎬副文彦博)¶
<pb:KR2k0048_WYG_043-50b>¶
　(為宣撫使悉力擒賊事平彦/博數推鎬功拜參知政事)¶
　張　錫(字貺之濮陽人仁宗時為京東轉運使時諸/州冐耕河壖地以其地腴而無賦故爭者連)¶
　(年訐訟主者莫能決錫令盡籍其地水至/則除其籍嵗收絹二十餘萬訟者亦息)¶
　任　顓(字誠之夀光人登進士為鹽鐵判官遷京西/轉運使嘗以册禮使西夏采其山川道里出)¶
　(入攻取之要為書上之擢天章閣待制值儂智髙擾/嶺外以顓知潭州又知渭州時諸路以邊警聞顓獨)¶
　(無所上帝使覘之果然官/至太子賔客戸部侍郎)¶
　孫唐卿(字希元青州人少有學行以書謁韓魏公公/深器之登進士判陜州於吏事若素習者民)¶
　(有母再適而死及葬父恨母不得袝盜母之喪同葬/之有司論以法唐卿曰斯人不知有法而猶知有父)¶
<pb:KR2k0048_WYG_043-51a>¶
　(請釋之未幾丁父憂毁/瘠嘔血卒詔賻其家)¶
　孫祖德(字延仲維州北海人進士及第起濠州推官/判西京留守司㑹苦寒請罷内外工作入為)¶
　(侍御史疏言太后年髙有疾宜還政又言郭后不當/廢時三司判官許申因宦官獻計以藥化鐵成銅可)¶
　(鑄錢裨國祖徳固諫出知兖州歴鳯翔河/中二府徐鄆等十州以吏部侍郎致仕)¶
　范　諷(字補之齊州人膳部郎中正辭子以䕃補將/作主簿獻東封賦知平隂縣時河決王陵埽)¶
　(水去而田失阡陌累訟莫能決諷逐一釐清分别疆/畔著為券民不復爭通判淄州民無菽種諷發常平)¶
　(官廩三萬斛貸民比秋民皆先期輸納徙鄆州詔塞/決河募民入芻楗諷曰貧富不同而輕重相若此有)¶
　(司之悞也因分别貧富定為等則請下其法於諸州/以鄆為式復知青州㑹歲饑先發取宰相王曾家積)¶
<pb:KR2k0048_WYG_043-51b>¶
　(粟數千斛賑給旋請江淮漕米百萬以濟/之改知兖州累官轉運使終黄門給事)¶
　吳　奎(字長文濰州北海人舉五經為大理丞監京/東排岸上疏言事仁宗器之累官知宻鄆青)¶
　(三州治聲赫然居喪以孝聞少甚貧及貴置義莊義/周鄉里沒之日家無餘資其名望清重為一時冠贈)¶
　(兵部尚書/卒謚文肅)¶
　張安上(字仲禮陽信人除博興主簿遷貟外郎通判/恩州有死獄十九人安上白其寃悉出之判)¶
　(乾寧軍滄州隄議久不決安上督其成工已而隄成/水至城賴以安人號張公隄歴官京西路轉運副使)¶
　王仲寳(字器之髙宻人初為章邱尉以捕盗功累遷/濮州團練使前後紀功十餘次以武幹顯名)¶
　(仁宗時終左/屯術大將軍)¶
<pb:KR2k0048_WYG_043-52a>¶
　李　紘(字仲綱宋州楚邱人知歙縣縣産金責民輸/以代賦後金竭而責賦如故紘奏罷之歴知)¶
　(于潛郯縣有惠愛呂夷簡蔡齊相繼薦舉擢監察御/史言西北士習安佚宜練精卒去冗惰實倉廩財用)¶
　(為守禦備復舉种世衡等累官/天章閣待制河北都轉運使)¶
　張子臯(字叔謨曹州寃句人司空齊賢孫宗誨之子/少冇才名而不自負人樂與之遊尹洙曰吾)¶
　(交天下士多矣不以通否易意者子臯也舉進士由/秘書郎直史館至尚書司封貟外弟子憲賜同進士)¶
　(知光化軍平戍卒之叛奏除征稅之病民/者歴太常少卿累官秘書監徙知揚州卒)¶
　張守約(字希參濮州人歐陽修薦其有智畧曉邊事/擢定州路都監徙秦鳯夏人萬騎来冦守約)¶
　(廵邊猝遇之不解鞍簡兵五百挺身立陣前自節金/鼓發彊弩殪其首敵敗走進環慶都鈐轄領康州刺)¶
<pb:KR2k0048_WYG_043-52b>¶
　(史歴典七州皆有惠愛/終龍神衛都指揮使)¶
　張　掞(字文裕歴城人父藴咸平初監淄州兵有守/禦功掞㓜篤孝舉仁宗朝進士知益都縣督)¶
　(租賦不用里胥民皆以時入石介請以益都為天下/法徙知掖縣民訴旱於州宇拒之掞自為奏聞以除)¶
　(其稅累遷龍圗閣直學士知成德軍宦者閆士/良為鈐轄多不法劾治其罪以戸部侍郎致仕)¶
　劉庭式(字得之歴城人曾議取鄉人女及登進士第/女喪明且貧甚不敢復言或勸納其㓜女庭)¶
　(式笑曰吾心已許之矣卒娶之生數子後死庭式哀/之逾年不肯復娶蘇軾問之曰哀生於愛愛生於色)¶
　(今君愛從何至哀從何出乎庭式曰吾知喪吾妻而/已若使縁色而生愛緣愛而生哀色衰愛弛吾哀已)¶
　(忘則凡揚袂倚市者皆可以為妻耶軾/深感其言庭式老於廬山以髙年終)¶
<pb:KR2k0048_WYG_043-53a>¶
　趙　唐(兖州人父母歿歲時祭祀儼如事生兄弟/五人共㸑家口日衆終無間言事聞旌表)¶
　傅堯俞(字欽之鄆州須城人累遷太常博士嘉祐末/為監察御史勸帝以儉約先天下英宗即位)¶
　(奏請太后還政人言於英宗優錄太后左右以全子/道皆見聽納㑹大臣議濮安懿王典禮堯俞爭之甚)¶
　(切貶知和州熙寧三年召至京師王安石將行新法/欲引以為助堯俞曰新法舉世不便吾嘗極論之平)¶
　(生未嘗好欺敢以為告安石怒出為河北轉運使哲/宗立擢御史中丞拜中書侍郎未幾卒上與太后哭)¶
　(臨謂輔臣曰傅侍郎清直始終不渝/金玉君子也贈光禄大夫謚獻簡)¶
　馬　黙(字處厚成武人少從石介學仁宗末登進士/知須城縣縣為鄆治郡吏犯法不可捕黙趨)¶
　(府杖之闔府皆驚以治行知登州凡謫配沙門島者/額頗溢數砦主以官糧不繼多投之海中黙奏請年)¶
<pb:KR2k0048_WYG_043-53b>¶
　(深無過者許移登州自是全活甚衆英宗初張方平/薦為御史上疏言十事及論新法不便出知濟兖二)¶
　(州提㸃京東刑獄部吏望風投&KR0702;金鄉令以賄著其/父方執政以書戒之曰馬公素剛直汝有過將不免)¶
　(悉取不義之物焚撤之累職河北都轉/運使開府儀同三司卒贈太子太保)¶
　李柬之(字公明濮州人太子太傅迪之子曉國朝典/故為舘閣校勘累官侍御史建言補䕃太廣)¶
　(遂詔裁定英宗立富弼薦其學行命兼侍讀勞之曰/卿通議耆儒豈止經術未幾以工部尚書太子太保)¶
　(致仕上賜對延和命之坐仍置宴資善堂令講讀官/皆賦詩勸勞恩眷甚渥柬之出都門即幅巾布衣見)¶
　(客再遷/少師卒)¶
　張　荷(夀光人師事种放與魏野楊朴等為友為文/竒澁著過非九篇放謂隋唐以来之士罕能)¶
<pb:KR2k0048_WYG_043-54a>¶
　(及之有詩文/三卷行世)¶
　李孝基(字伯始濮州人太子太保東之子進士髙第/唱名時仁宗顧侍臣曰此李迪孫耶能世其)¶
　(家可知也晏殊富弼薦其才通判閬舒二州尋知隨/州累官光禄卿年纔五十與父柬之同謝事世美之)¶
　(以比二/疏云)¶
　李肅之(字公儀濮州人太子太傳迪從子以䕃監大/名軍資庫河溢修冠氏隄功就遂知冠縣事)¶
　(縣多盗肅之立法弭捕盗衰息通判澶州契丹使者/過郡肅之新其城屋樓堞以示壯擢知德州提㸃湖)¶
　(南刑獄儂蠻暴嶺外肅之親扞諸境且追擊之神宗/即位訪以西夏事奏對稱㫖改知瀛州大雨地震壞)¶
　(官民廬舍肅之出入泥潦中䕶倉廩賑災黎弭竊盗/帝常遣使勞賜遷天章閣待制兩知開封歴定齊青)¶
<pb:KR2k0048_WYG_043-54b>¶
　(鄆四州官至都/承㫖龍圖學士)¶
　李承之(字奉世濮州人學士肅之弟性嚴重有忠節/司法明州毅然執法嘗建免役議熙寧初神)¶
　(宗召見語執政曰承之言制置司甚詳可改京官檢/正中書刑房察訪淮浙常平水利農田還奏役書二)¶
　(十篇使陜西裁郡縣私斂由寳文閣待制累職至權/三使司蔡確次相州獄牽引朝士承之奏其險陂帝)¶
　(始悟進龍圗閣學士辭讓於兄肅之帝曰卿兄弟孝/友足厲風俗並除之㑹有商人犯珠禁為售公主三)¶
　(司不敢治承之曰國法在安可為王姬亟索之上稱/其賢兩為樞宻院學士戸部尚書知青鄆揚州卒)¶
　張　燾(字景元濮州人樞宻學士奎之子知沂濰二/州沂産布濰産絹有司科賦相左燾正之濰)¶
　(多圭田率計畝徵絹入已而捐其河役燾不從提㸃/河北刑獄領澶州河決商胡燾拯溺救饑全活十餘)¶
<pb:KR2k0048_WYG_043-55a>¶
　(萬衆為准南轉運使加/龍圖閣學士諫議大夫)¶
　李　緯(宋州楚邱人學士紘之弟起家三班借職杜/衍薦為閣門祗侯以積勞累遷至河北縁邊)¶
　(安撫副使又以韓琦薦歴知保州雄州積公錢貯米/三千斛為常平倉奏下其法於州郡尋左遷閣門使)¶
　王　疇(字景彜曹州濟隂人尚書博文子以䕃補官/遷太常博士仁宗獵近郊疇引十事以諫英)¶
　(宗疾愈未御殿疏請聽政又請車駕行幸以安人心/帝出禱雨都人瞻望大恱疇論事多有補帝與執政)¶
　(大臣皆器異之累遷翰林學士尚書/禮部侍郎卒贈兵部尚書謚忠簡)¶
　李　參(字清臣須城人以䕃知鹽山縣有惠政通判/安州按部署夏守忠不法狀知荆門軍有不)¶
　(便於民者悉除之歴知興元府淮南京西陜西轉運/使調劑兵民廩有羡糧歲省邊費千萬計召為鹽鐵)¶
<pb:KR2k0048_WYG_043-55b>¶
　(副使遷河北都轉運使治平中以樞宻學士知秦州/居鎮嵗餘不聞邊事英宗使問故對曰將在邊期於)¶
　(無事不敢妄以冦貽主憂尋判西京御史臺知曹濮/二州神宗知其才書姓名於殿時稱能吏官至尚書)¶
　(右/丞)¶
　竇　卞(字彦法曹州寃句人通判汝州宻擒叛卒置/於法尋為開封推官出知徐州㑹河決流民)¶
　(自恩冀来者甚衆卞發常平粟食之外間屢訛言水/及郡城卞下令妄言者斬卒不聽民恃以安還為戸)¶
　(部判官修起居注進天章閣待/制尋以事免官提舉靈仙觀)¶
　王　質(字子野莘人殿中丞旭子少謹厚淳約力學/伯父旦嘗嗟賞其文累遷尚書貟外郎丁父)¶
　(憂與諸弟飯脫粟茹蔬通判蘇州入判吏刑二部知/蔡壽廬泰四州徙知江陵府皆有治績加史舘修撰)¶
<pb:KR2k0048_WYG_043-56a>¶
　(天章閣待/制卒於官)¶
　李師中(字誠之楚邱人閣門使緯之子年十五上封/事既又與宰相辯父無罪遂知名起家外任)¶
　(龎籍兩薦辟之提㸃廣西刑獄交阯耀兵於邊聲言/入冦師中宴客自若掲六榜境上遂不敢動熙寧初)¶
　(拜天章待制河東都轉運使知秦州上賜以班超傳/以言時政貶和州安置范仲淹富弼皆言其有王佐)¶
　(才/云)¶
　王居卿(字壽明莱陽人神宗時知齊州弭盗安民夜/戸不閉累官京東轉運使嘗設法疏濬青州)¶
　(河道建閘啟閉以備節宣人受其利徙官河北路值/曹村河溢為設建二埽怒流遂平上嘉賞之著為法)¶
　(尋為都轉運使復知/秦州以勞卒於官)¶
<pb:KR2k0048_WYG_043-56b>¶
　姜　潛(字至之奉符人試學士院為明州錄事㕘軍/以母老求致仕吳奎韓絳共上章留之徙兖)¶
　(州又除國子直講熙寧初神宗聞其賢召對延和殿/訪以治道對曰有堯舜二典在顧陛下致之之道何)¶
　(如知陳留縣青苗令下潜出錢榜其令於縣門已徙/之鄉落各三日無應者遂撤榜曰民不碩矣錢以是)¶
　(獨不得散㑹祥符令被劾潜知/不免遂移疾去官隱於徂徕山)¶
　王　靖(字詹叔莘人㕘知政事旦之孫早孤自力於/學以祖䕃歴知滁州主管北京御史臺契丹)¶
　(數遣使来靖言彼利賞賜挟虚聲以濟欲漸不可長/宜有以折之又請復明經科加試貢士以䇿觀其所)¶
　(學稍變聲律之習提㸃陜西刑獄畫一戸役之法州/縣吏不得為奸為開封推官曹濮積盜久不獲靖督)¶
　(捕成擒者什之八九因言豪猾多為盗槖請併坐之/著為令徙廣南轉運使熈寧初廣人訛言交阯兵至)¶
<pb:KR2k0048_WYG_043-57a>¶
　(神宗曰王靖在彼可無念即加太常少卿直昭文舘/入為度支副使子右字敏仲第進士以太府少卿使)¶
　(契丹所過供帳出公錢為之/民得不擾官至戸部尚書)¶
　韓晉卿(字伯修安邱人以五經中第歴知同州壽州/奏課第一擢刑部郎中為兩浙轉運使差役)¶
　(法復行諸道多失叙惟晉卿視民所宜而不戾法兩/遷至大理卿持平考核無所上下神宗稱其才凡讞)¶
　(鞫不决者悉委之其按獄於州郡議獄於/朝廷上多從其説士大夫每稱其忠厚云)¶
　梁　燾(字况之須城人舉進士遷集賢校理檢詳樞/宻文字内侍王中正冐功干賞燾爭之不得)¶
　(求外補神宗詰之對曰中正罔冐臣不敢屈法以負/陛下時久旱上書言青苗法不便哲宗立拜右諫議)¶
　(大夫有請宣仁后御殿衮冕受册者燾卒同列諫止/㑹御史張舜民以論夏國使事降職燾疏救不聽出)¶
<pb:KR2k0048_WYG_043-57b>¶
　(知潞州後為右諫議大夫勸帝正綱紀明法度采用/忠言講求仁術拜尚書左丞以言蔡京輕憸貪悛不)¶
　(可用罷知穎昌府改知鄆州燾自侍從至執政八年/之間所引薦人物甚多紹聖初以黨籍貶化州安置)¶
　(卒贈謚/忠肅)¶
　李　常(字公擇登州人知齊州得黠盜收為兵遂訪/悉彌盜之法姦無所容太守李師中題其閭)¶
　(曰遺/直)¶
　晁補之(字無咎鉅野人甫垂髫即善屬文十七嵗從/父官杭州著七述叙錢塘山川風物之麗以)¶
　(謁通判蘇軾軾先欲有所賦讀之嘆曰吾可以閣筆/矣又稱其文博辨雋偉絶人逺甚必顯於世由是知)¶
　(名舉進士累仕至著作佐郎章惇當國出知齊州羣/盜晝掠黙得其姓名一日宴客召賊曹以方畧授之)¶
<pb:KR2k0048_WYG_043-58a>¶
　(酒行未竟悉擒以来一府驚服後黨論起連徙外州/遂主管鴻慶宮葺歸来圉自號歸来子大觀末起知)¶
　(逹泗二州卒/有文集行世)¶
　晁詠之(字之道鉅野人補之之弟以䕃調揚州司法/㕘軍時蘇軾守揚州以其詩文獻軾軾曰竒)¶
　(才也復舉進士又舉宏詞一時傳誦其文仕僅/至京兆府司録事提㸃崇福宮有文集五卷)¶
　蔡延慶(字仲逺萊州膠水人尚書齊從子登進士神/宗初為開封推官斷疑獄召直史舘除秦鳳)¶
　(路都轉運使以應辦軍需功加龍圖閣學士徙知成/都累職至吏部侍郎初為齊嗣齊得子遂歸宗盡籍)¶
　(家資付之無一/毫私萊人義焉)¶
　趙　臣(青州人為華州節/度使著有觀光集)¶
<pb:KR2k0048_WYG_043-58b>¶
　杜　紘(字君章鄄城人舉進士兄純以䕃為泉州司/法㕘軍有清操歴河西令并審刑詳議官王)¶
　(安石惡而黜之元祐初韓維薦為河北轉運判官累/職光禄卿紘事兄甚有禮篤於友愛隨侍兄久賛畫)¶
　(居多初為永年令嵗饑民將他徙紘諭父老曰令不/能必汝無行可以便汝無饑衆喜遂部署使民皆得)¶
　(食神宗聞其才召為大理評事每議獄必傅經義擢/刑部郎中使夏國貴以禮夏人畏敬請歸所侵地進)¶
　(大理卿刑部侍郎知鄆州鄆繫囚三百人紘至旬日/處斷立盡有掲幟為妖言惑人者紘曰毋膠擾以墮)¶
　(其術徐獲奸民按誅/之徙知應天府卒)¶
　畢仲衍(字彛仲觀城人士安曾孫以䕃為陽翟主簿/明敏善斷縣人嘗稱其鋤一惡能長十善出)¶
　(使契丹宴射運破的衆驚異之後有使契丹者猶問/畢少卿安在久之遷同知太常禮院為官制局檢計)¶
<pb:KR2k0048_WYG_043-59a>¶
　(仲衍區别分類損益刪補皆曲盡其當神宗擢起居/郎或阻之上連稱曰是當得爾未幾卒遣中使唁賻)¶
　(所著中書備對三十/卷士大夫爭傳錄焉)¶
　畢仲游(字公叔觀城人起居郎仲衍弟登進士任環/慶轉運司幹辦公事㑹西征運期迫遽陜西)¶
　(八十縣運輓夫三十餘萬一旦悉集主者不知所為/以委仲游部署不崇朝霍然而散轉運使歎謝元祐)¶
　(初試學士院擢第一提㸃河東刑獄太原故相范鎮/曰如公叔乃可謂清矣知耀州歲旱先事區畫賑饑)¶
　(民十八萬無一人去其鄉者歴知鄭鄆二州轉吏部/郎中上言孔鯉孔伋以野服幅巾配享不稱詔加侯)¶
　(爵仲游才能肆應兼善屬文司馬光呂公/著范純仁皆器重之惜未竟其用而卒)¶
　梁彦昌(字得之須城人適子舉進士官德順軍通判/郡守闢㕔事屬邑以材木獻彦昌曰是必取)¶
<pb:KR2k0048_WYG_043-59b>¶
　(於民也吾寧被譴豈希合以擾民哉卒拒之後守罷/郡諸令皆得罪彦昌獨免倉米數十萬紅朽不堪給)¶
　(軍食轉運使欲以原價貸民彦昌曰倉吏失職宜正/厥罪而後減直以貸之再任東平監馬政廢弛條十)¶
　(事因使者以上為人篤實性無他嗜惟嗜/學至老不倦有詩集十卷曰汶陽雜稿)¶
　呂　律(鄄城人神宗時為曹州判官夏大旱往定陶/慮&KR2366;事旋而大雨隨至陞知嶧州不數年退)¶
　(居峗山書院教授生徒元祐中起復歴秘/書少監致仕居濮之富春園號藴齋先生)¶
　李及之(字公達濮州人由廕登第通判安肅軍入判/刑部次唐史有益政治者為君臣龜鑑八十)¶
　(卷王堯臣上其書詔直秘閣出知/涇晉陜三州以正議大夫致仕)¶
　李敏之(字仲通濮州人端厚仁恕舉止整肅與人言/無隱情不喜談人過居貧守約好古博學精)¶
<pb:KR2k0048_WYG_043-60a>¶
　(於詩易春秋性孝友母&KR1282;衣不解帶者累月及居喪/哀毁過甚以䕃補郊社齊郎調瑞金縣主簿劇賊戴)¶
　(小八攻害旁邑敏之以恩信招諭盜夥使斬小八卒/平之遷知江寧縣均平田稅豪猾多借勢揺之敏之)¶
　(不為動人服/其剛果云)¶
　㢘公諤(堂邑人神宗時為萊蕪令清介自持取與不/茍百姓歌之曰甑釡生塵魚境内安以樂昔)¶
　(有范史雲今有㢘公諤/新法大行公諤棄官歸)¶
　趙挺之(字正夫諸城人哲宗時通判德州時賜戌卒/錢守耄而貪不時給士卒譁持挺突入府守)¶
　(趨避左右盡走挺之端坐不動徉作不知狀徐呼庫/吏使發錢錢盡給兵亦隨散留一二持挺者叱曰持)¶
　(挺豈可入公署汝非首謀敢殿後乎吾第杖之以儆/士卒毋敢言入為監察御史使遼能正同體遼人重)¶
<pb:KR2k0048_WYG_043-60b>¶
　(之使還遷吏部尚書左丞時帝欲置右輔蔡京揣知/帝意素重挺之乃薦為右僕射挺之既相屢陳京奸)¶
　(惡且請去位避之後罷京盡除京所行諸法上謂挺/之曰朕不知蔡京所為一如卿言遂加特進光禄大)¶
　(夫卒謚/清獻)¶
　林　廣(萊州人通左氏春秋起内殿崇班破十二盤/攻白豹金湯皆先登樹功夏人侵彚逺城守)¶
　(禦有榮遷禮賔使神宗嘉其能擢歩軍都虞侯詔征/瀘蠻孤軍深入累奏㨗書還拜衛州防禦使嘗損益)¶
　(八陣并約束百餘條邊地推行/之多收其效西夏咸畏其名)¶
　孔宗翰(字周翰登進士知仙源縣朝臣交薦由通判/陵州提㸃京東刑獄知䖍州州城濵江嵗為)¶
　(水齧宗翰伐石為址冶鐵錮之金湯屹然詔書褒美/歴陜陽洪兖四州皆以治聞哲宗即位求言章凡千)¶
<pb:KR2k0048_WYG_043-61a>¶
　(數詔司馬光采閲其可用者得十五人上獨奬其二/乃宗翰與王鞏也元祐初遷鴻臚卿上言孔子後自)¶
　(真宗臨幸賜襲公爵然多兼領他官請自今襲封者/終身鄉里以奉祠祀詔從之並賜監書立學官廟田)¶
　(千畝進刑部侍/郎天章閣待制)¶
　顔　復(字長道顔子之後父太初為國子直講著鳬/繹先生集嘉祐中復應詔歐陽修考奏第一)¶
　(賜進士為國子直講王安石更法取士罷復不用元/祐初召為太常博士建言定禮制正祀典遷禮部貟)¶
　(外/郎)¶
　孫思恭(字彦先登州人由進士累官天章閣待制性/不忤物犯而不校事上一秉篤誠有所見必)¶
　(宻疏以聞歐陽修出政府思恭盡力救解出知江寧/府鄧州以疾移單州管幹南京留司御史臺卒思恭)¶
<pb:KR2k0048_WYG_043-61b>¶
　(精關氏易尤工於大衍嘗修天文院渾儀著堯/年至熈寧長歴近世歴數之學未有能及之者)¶
　梁子美(字才甫須昌人彦昌子以恩補將仕郎歴官/都轉運使有幹才所至輙辦治直秘閣毎有)¶
　(奏請皆當上心朝廷甚重之拜戸部尚書兼開封尹/子美懇避上曰卿四世京尹縉紳盛事詔作記掲於)¶
　(㕔事拜中書侍郎乞罷出守鄆州/有耆英集一百卷奏議一百卷)¶
　劉孟節(壽光人師事种放篤好古學富弼為青州刺/史欲薦之朝堅辭不應乃築室於冶源以居)¶
　(之表白劉隱士莊孟節耕/讀其中終身不入城市)¶
　孔宗旦(孔子四十六世孫為邕州司戸㕘軍時州有/白氣出庭中江水溢宗旦以為兵象度儂智)¶
　(髙必為逆以書告知州陳珙不聽及智髙破横州即/送其親往桂曰吾有官守不得去無為俱死既而州)¶
<pb:KR2k0048_WYG_043-62a>¶
　(破被執賊欲任以事宗旦叱賊/且大罵遂被害贈太子中允)¶
　王巖叟(字彦森凊平人初置明經科巖叟鄉舉省試/廷對皆第一知安喜縣以嚴正稱哲宗即位)¶
　(為監察御史上疏劾蔡確以定䇿功自居亟宜辨察/邪正兩宮深然之尋以論救劉摰改端明殿學士知)¶
　(鄭州言者猶未已太皇太后曰王巖叟有大功今日/之命不獲已耳平生著述甚富惟易詩春秋三傳行)¶
　(於/世)¶
　劉　蒙(字子明濵州渤海人恥為詞賦不肯舉進士/習茂才異等又不欲自售後舉遺逸試第一)¶
　(知湖陽縣㑹使者議免役法䝉堅執不便條上其害/即投劾歸鄉里以養親講學終門人誄之號正思先)¶
　(生/)¶
<pb:KR2k0048_WYG_043-62b>¶
　李　廌(字方叔鄆州人六嵗而孤能自奮立以學問/稱鄉里蘓軾器重之家貧三世未葬一夕涕)¶
　(泣曰吾學忠孝而親未葬何以學為遂客遊四方以/蕆其事不數年葬累世之喪二十餘柩范鎮為表墓)¶
　(以美之元祐求直言廌上忠諫書忠厚論并獻/兵鑒二萬言後絶意進取移居長社縣終其身)¶
　李格非(字文叔濟南人用意經學注禮記數十萬言/舉進士為禮部貟外郎著洛陽名園記謂洛)¶
　(陽之盛衰天下治亂之侯也詔編元祐章奏以為檢/討不就後提㸃京東刑獄以黨籍罷妻王氏拱辰孫)¶
　(女亦善屬文女清照詩文尤著/名嫁趙挺子明誠號易安居士)¶
　王知載(青州人所著有胊山/雜咏黄山谷序之)¶
　李之才(字挺之青州人師穆修受易凡圖書象數變/通之法秦漢以来無有知者修受之种放放)¶
<pb:KR2k0048_WYG_043-63a>¶
　(受之陳摶源流甚逺至之才而其傳幾絶惟邵堯夫/獨賛其妙兼得不傳之秘堯夫而後遂無傳之者)¶
　馬　伸(字時中東平人舉進士不樂馳騖調官不擇/便利為郫縣丞委受成都租首絶宿弊民爭)¶
　(先輸納常平使者薦於朝崇寧初求學於程頥頤曰/時論方異恐眙子累伸曰使得聞道雖死無憾自是)¶
　(公餘必造廬講學尋薦卓行授監察御史張邦昌僭/立伸義憤見於辭色以書切責之邦昌氣沮追還偽)¶
　(勅髙宗即位知其有志力擢殿中侍御史撫諭荆湖/廣南取道察吏之賢否與民利病以聞還奏黄潛善)¶
　(汪伯彦不法十七事又劾孫覿謝克家趨操不正落/職監濮州酒稅卒於道明年加直龍圖閣紹興初以)¶
　(胡安國乞追奬贈諫議大夫伸天資純確學有原委/勇於為義而所藴深厚不自名凡所建白皆削藁罕)¶
　(有知者每曰吾志在行道不可以富貴妻子為/念在廣陵行箧一擔圖書半之其忠清如此)¶
<pb:KR2k0048_WYG_043-63b>¶
　蘇　丕(益都人少時一試禮部出語人曰此非所以/待天下士也遂隱居瀰水之濵五十年不踐)¶
　(城市歐陽修言於/朝賜號冲退處士)¶
　㢘　復(章邱人隱居不仕築室繡江之涯以詩酒/自樂友人李格非序其遺稿并志其墓)¶
　八不居士(樂安人姓李逸其名讀書老而不倦嘗題/其室曰不貴不賤不饑不寒不名不利不)¶
　(忙不聞人因稱/之曰八不居士)¶
　侯　䝉(字元初髙宻人舉進士知柏鄉縣决訟無怨/言以轉運使薦擢殿中侍御史疏奏十事徽)¶
　(宗納之詔按五路軍將多為中理歴陞中/書侍郎與蔡京不合求外補卒謚文穆)¶
　任　宗(博平人資質聰頴涉獵羣書而長於藻鑑徽/宗時通判沂州時有民人犯笞罪宗察其人)¶
<pb:KR2k0048_WYG_043-64a>¶
　(可成就代為贖/之是嵗舉於鄉)¶
　王　輝(青州人靖康初應募立功官至巡檢使寓吉/州茶冦犯邑郡以輝驍勇檄之使行至勝鄉)¶
　(地險輝勇於進為賊所得以刀加頸欲/降之輝含血大罵遂死贈忠州刺史)¶
　王師道(字居中兖州人沉勇善射任吉州粟傅砦廵/檢重和間與賊戰乗勝追擊遇伏發矢盡遂)¶
　(遇/害)¶
　王　復(淄川人徽宗時以門廕歴兩浙轉運使時方/臘為逆復討平之擢徽猷閣待制以事忤宰)¶
　(執出知徐州金尼堪以數萬衆薄徐數戰不利拒守/二十餘日城䧟復謂敵曰死守者我也可獨殺我毋)¶
　(殺吾民其子倚以磚傷千戸長尼堪怒剖倚心以懼/復復罵不絶口闔門遇害詔贈資政殿學士謚壯節)¶
<pb:KR2k0048_WYG_043-64b>¶
　(并䘏/其子)¶
　張　琪(莘人靖康間土冦乗金兵剽掠琪負母而逃/每遇冦輙哀求乞母命賊亦感泣竟不加害)¶
　趙　淵(堂邑人為真定招撫使/金人䧟真定淵死之)¶
　燕　瑛(其先益都人徙濟隂靖康中/瑛知河陽金人入冦瑛死之)¶
　張　所(青州人登大觀進士為監察御史髙宗即位/累疏河北事又劾黄潛善姦邪為所貶抑後)¶
　(以李綱薦為河北招討副使王彦岳飛皆其所舉也/  按靖康以後河北盡䧟於金然當時扈蹕之臣與)¶
　(守土之士凡係齊魯人物皆可取而/志也故建炎以後猶有數君子焉)¶
　仇　悆(字秦然益都人大觀三年進士授鄧城令改/武陟時方用兵燕山將士多不戢悆先期趨)¶
<pb:KR2k0048_WYG_043-65a>¶
　(備申嚴約束遂得不擾調髙宻丞兼攝州司錄豪滑/歛迹劇盜起登萊間相戒毋犯仇公境南遷時丁母)¶
　(憂服除知建昌軍入者考功貟外仕者宛轉兵間亡/失告牒而銓部人無籍可憑悆親為考覈視其可用)¶
　(者責保識以上聞俄為沿海制置使坐失察明州守/削兩官尋以淮西宣撫使知廬州劉麟入冦悆悉力)¶
　(死守遣其子自間道赴臨安告急朝廷雖旌其子以/官而援兵不至適京西制置使遣牛臯統兵過壽春)¶
　(悆以忠義撼之臯力戰賊始過去以悆克復保禦功/加徽猷閣待制改浙東宣撫使知明州以挫豪强奬)¶
　(善良為理帝欲召置近宻言者沮之後以力諫和議/之非為秦檜所抑以左朝奉郎分司西京及金人渝)¶
　(盟復起制置再知明州改知平江府/累爵封益都伯卒贈左通議大夫)¶
　李　迨(東平人參之曽孫以廕補渤海尉時團結民/兵多不嫻部伍迨整齊之數月皆精練刺史)¶
<pb:KR2k0048_WYG_043-65b>¶
　(按閱薦之累遷通判濟州髙宗以大元帥過濟郡守/自以才不及精迨行州事迨應辦軍需無闕㑹大元)¶
　(帥勸進迨熟諳典故乗輿儀物不日而備上深歎賞/即除隨軍輦運及即位授山東輦運改部郎隨駕南)¶
　(渡迨閱部籍凡有關於經賦之大者悉載以行建炎/三年丁父憂詔起復直龍圖閣為御營㕘議官兼措)¶
　(置軍需苗劉叛勤王師大集迨曰君等第行無慮軍/食師所至食皆先具事平上慰勞之除戸部侍郎歴)¶
　(任制置發運使乞特餘服紹興初為兩浙轉運條漕/運事甚切徙四川兼提舉茶馬復奏䘏民守邊之䇿)¶
　(降詔奬諭尋為京畿都/轉運使終龍圖閣待制)¶
　程　全(濰縣人建炎初為瑞州都監金人冦江西守/臣遁走全搆州事有盜祝王者攻州全拒之)¶
　(且戰且前至萬載兵少力竭為/賊所執不屈遂刳其腹而死)¶
<pb:KR2k0048_WYG_043-66a>¶
　李　邴(字漢老任城人登進士髙宗召為兵部侍郎/兼直學士院苗傳劉正彦迫上遜位上顧邴)¶
　(草詔邴請得御札而後敢作初邴見苗傳諭以禍福/順逆之理且宻勸殿帥王元以禁旅擊賊元不能用)¶
　(即詣政事堂白朱勝非適正彦及其黨王世修在又/以大義責之人為之危邴不顧也上復辟拜尚書右)¶
　(丞參知政事資政殿學士權三省樞宻院上戰/陣守備措畫綏懷五事閑居十七年卒謚文敏)¶
　呂頥浩(字元直其先樂陵人徙齊州登進士歴官知/揚州戸部尚書劇賊張遇聚衆數萬屯金山)¶
　(頥浩單騎說降之改吏部尚書江東安撫制置使苗/傳劉正彦逼乗輿頥浩寓書張浚㑹兵討賊舉鞭誓)¶
　(衆士皆感勵傅等懼請髙宗復辟進尚書右僕射中/書侍郎兼御營使改同中書門下平章事累官封成)¶
　(國公除少傅卒贈太/師秦國公謚忠穆)¶
<pb:KR2k0048_WYG_043-66b>¶
　王　衣(字子裳濟南歴城人以蔭補官又中明法科/由深冀二州法曹為大理評事大理少卿建)¶
　(炎初苗傅劉正彦就擒獻俘檻車幾百兩將盡尸諸/市衣奏其中多顧買及脅從者請自二人妻子外寛)¶
　(釋之髙宗矍然曰卿言極是鞫范瓊獄詰其擅殺吳/革迎立張邦昌瓊服罪遷大理卿詳定雜犯四十七)¶
　(條帝嘉其議以/刑部侍郎致仕)¶
　李　亘(字可大泰山奉符人少好學有智慮以進士/擢尚書郎建炎末䧟於劉豫使守大名與凌)¶
　(唐佐謀密陳豫可取狀於朝募卒劉金等/十餘人往返事泄遇害贈官立祠曰愍忠)¶
　周　中(濰州人建炎二年金人攻濰城中率鄉勇乗/城拒守其弟辛亦破家以享士卒不支城䧟)¶
　(闔門百口皆死之事/聞詔各贈官有差)¶
<pb:KR2k0048_WYG_043-67a>¶
　畢再遇(字德卿兖州人父進建炎間積功至武義大/夫再遇姿貌雄偉武略絶人初以恩補侍衛)¶
　(馬司孝宗召見大恱賜戰袍金錢開禧二年北伐再/遇分取四州請以新制軍為先鋒得八十七人以計)¶
　(下之復以四百八十騎為先鋒取徐州時宿州軍敗/再遇急趨靈壁迎敵敵見其騎驚呼曰畢將軍来矣)¶
　(亟遁再遇提雙刀絶水追擊甲裳盡赤殲其驍將論/功第一除驍衛將軍再定旴𣅿授鎮江副統制敵兵)¶
　(園楚州列屯六十餘里再遇設竒制勝與敵軍十萬/相持三月卒令敗去軍威大振拜都統制兼山東京)¶
　(東招撫使嘉定十年以武信節/度使卒贈太尉太師謚忠毅)¶
　崔　縱(歴城人髙宗南渡縱為行人使金金人喜其/才辨迫之使仕不從與洪皓同放冷山及病)¶
　(革謂皓曰死題我宋行人某之基/以彰吾志皓灑酪操文以祭焉)¶
<pb:KR2k0048_WYG_043-67b>¶
　陳　規(字元則安邱人中明法科初為安陸令戰王/在等有功除德安府又連破楊進董平李洪)¶
　(等巨冦改知順昌時金人内逼規葺城壁立保伍實/倉儲溽暑中躬擐甲胄百計拒敵烏珠以十萬衆南)¶
　(趨順昌適荆湖制置使劉錡奉詔援江陵兵過順昌/規即告錡以城中有粟可支一年勸錡少待金兵至)¶
　(擊之甚便諸將以無詔㫖不欲戰規涕泣曰朝廷養/兵練將正欲為緩急用規已分一死當為諸公先之)¶
　(欲自頸錡叱諸將曰府公文人尚懐忠義爾曹竟不/若耶遂决戰大敗金兵烏珠僅以身免詔書褒諭規)¶
　(因上營田事宜命下其法於諸鎮并刻德安守城/錄頒示天下紹興以来順昌之㨗為戰功第一)¶
　綦崇禮(字叔厚髙宻人重和間淄川縣主簿髙宗以/為得之晩尋知漳州巨冦起隣境人心動揺)¶
　(崇禮牧民禦衆内外安堵除翰林學士前後建白計/數千言皆有助治化秦檜罷政屬崇禮草詔顯白其)¶
<pb:KR2k0048_WYG_043-68a>¶
　(惡懀深/銜之)¶
　王友直(字聖益博州博平人少諳兵法紹興三十一/年結豪傑以圖恢復中原詔其衆曰權以濟)¶
　(事權歸於正何害於理徧諭州縣勤王得衆數萬制/為十三軍進攻大名一皷而克撫定衆庶諭以紹興)¶
　(年號與王任馮榖張昇牛汝霖列奏於朝領衆南歸/道拜勅書除友直天雄軍節度使餘俱賜爵見髙宗)¶
　(於金陵賜金帶章服詔援海州張旂大書忠義將河/北王九郎隆興二年命鎮昭關孤軍堅守益整暇自)¶
　(持初友直戰淮北母子相夫至是訪得之妻女亦還/錫予加厚累官至奉國軍節度使賜第賜田卒贈檢)¶
　(校少/保)¶
　辛次膺(字起季莱州人政和二年進士知蒲城縣邑/初被剽掠次膺安輯吏民區畫守禦人咸利)¶
<pb:KR2k0048_WYG_043-68b>¶
　(之既而破賊有功遷吏部郎以累疏言時事罷去檜/以其負重名欲收用之次&KR0574;不答奉祠十六年貧甚)¶
　(無毫髪求人尋起官擢至御史中丞奏劾權要時孝/宗厲精政事次膺多所禆益每章疏一出天下韙之)¶
　(上嘗呼其官而不名隆興初/拜同知樞宻院參知政事)¶
　徐　寅(字協恭登州人父立之登紹聖初進士扈駕/南遷官至朝散大夫寅以廕補官為福建路)¶
　(簡法司審覆囚牘駁正平反者凡七十九人孝宗時/以大理寺正知揚州修築髙郵等處堤岸䕶民田二)¶
　(千七百餘頃後知臺州革青苗偽鈔核軍士處籍置/田五百畝贍寧海邑庠奏蠲民逋十萬餘兩終廣東)¶
　(提㸃/刑獄)¶
　王　柟(字汝良革縣人祖倫沒於金孝宗訪其孫官/之授海門尉海有劇賊柟捕其首從十七人)¶
<pb:KR2k0048_WYG_043-69a>¶
　(送獄上思與金講和息民凡七遣使無成議方信孺/往且以忤韓侂胄得罪既而加柟右司郎中持書以)¶
　(行歸白其母母曰爾祖忠於國故恩及爾爾其勉之/無以我老為念柟至金和議遂定還奏信孺再三將)¶
　(命之功乞錄其勞而蠲其過朝/論以此多之累官至太府卿)¶
　辛棄疾(字㓜安歴城人紹興末耿京聚兵山東節制/忠義軍馬留掌書記令奉表南歸張安國害)¶
　(京棄疾徑趨安國營縛獻行在時年二十三除通判/建康府孝宗召對延和銳意恢復作九議十論上之)¶
　(出知滁州練兵屯田寛征賦招流散以薦膺内擢歴/湖南轉運使兼安撫使荆湖劇盜悉討平之請建飛)¶
　(虎軍如期落成雄鎮一方為江右諸軍之冠/累職至龍圖閣待制樞宻都承㫖卒謚忠敏)¶
金¶
<pb:KR2k0048_WYG_043-69b>¶
　郭長倩(字曼卿文登人皇統中經義乙科官秘書少/監兼禮部郎中修起居注與王無競劉嵓老)¶
　(軰相友善撰石決明傳為/時所稱有崑崙集行於世)¶
　賀揚庭(字公叟濟隂人天德問經義進士累官監察/御史遷右司貟外郎世宗嘉其剛果㢘能授)¶
　(戸部郎中陞刑部侍郎為山東東路轉運使章宗即/位驛召赴闕授山東東西路提刑使揚庭性疾惡纖)¶
　(介不少容尋改除洺州防禦使嵗饑勸諭蓄積之家/出所餘平糶饑者獲濟人為立石後改陕西西路轉)¶
　(運使以/疾告歸)¶
　董積躬(字師道青城人天徳中舉進士歴縣尹知海/州羣盗出沒積躬峻城郭嚴斥堠盗不入境)¶
　(尋規畫京兆府三白渠事以便民為己任凡所灌漑/均得其利累官山東東路轉運都司判官兼提舉學)¶
<pb:KR2k0048_WYG_043-70a>¶
　(校/事)¶
　劉　珫(字伯玉益都人初以功臣子補閣門祗候海/陵時坐與宗室往来斥居鄉里世宗即位改)¶
　(御院通進遷太子少詹事未幾為陜西統軍都監以/疾求補外除定海軍節度使以其弟瑋為同知宣徽)¶
　(院事珫朝辭上曰卿舊臣今補外寧不惻然東莱瀕/海風物亦佳卿到必得調養朕用卿弟在近宻如見)¶
　(卿也仍賜廐馬金帶/綵絹卒官年五十七)¶
　劉　璣(字仲璋益都人天徳進士大定時累官同知/漕運司事嘗奏言漕戸雇直大髙虚縻官物)¶
　(宜約量裁損世宗是其言授戸部貟外郎條奏河堤/種柳及言官錢利害數事世宗謂宰臣曰前後戸部)¶
　(官往往偷延嵗月如璣者不可多得卿等議其可者/行之其向言漕運省費盡心公家宜厚賞以勸来者)¶
<pb:KR2k0048_WYG_043-70b>¶
　(乃賜錢三千貫擢濰州刺史尋遷同知北京留守事/以放免奴婢訴良者不當上意左降明昌中轉國子)¶
　(祭酒擢/太常卿)¶
　張　暐(字明仲日照人正隆進士歴官太常丞充宋/國報諭使宋人請赴宴暐曰大行在殯不便)¶
　(舞蹈未可受賜宋人服其知禮使還遷諫議大夫兼/禮部侍郎明昌中有言提刑可罷者暐疏言提刑之)¶
　(任必不可罷因歴舉漢刺史六條以奏章宗深然之/承安元年上以用度不給北方未寧欲緩南郊祀典)¶
　(暐以大禮宜急舉行後/以安武軍節度使致仕)¶
　党懐英(字世傑其先馮翊人父純睦仕為泰安軍録/事㕘軍因家焉懷英舉大定中進士由判官)¶
　(累遷至國子祭酒博學善屬文尤工篆籕/當時推為第一卒謚文獻有文集行於世)¶
<pb:KR2k0048_WYG_043-71a>¶
　張萬公(字良輔東阿人正隆初進士歴遷長山令忽/土冦萬人至城下萬公登陴以鄉里情諭動)¶
　(之衆感悟而去邑人賴之累遷侍御史尚書右司貟尋/外郎圖克坦克寧為丞相嘗謂曰後代我者必汝也)¶
　(授郎中敷奏明敏世宗嘉其純直遷刑部侍郎章宗/即位遷為南京路提刑使以治最遷御史中丞屢以)¶
　(母老乞就養因授知東平府人改河中府時軍興調/發叢劇萬公悉為寛假後丁母憂起復拜平章政事)¶
　(超遷資善大/夫封壽國公)¶
　趙　渢(字文孺東平人大定二十二年進士仕至吏/部郎中工書備諸家體党懐英小篆鮮有及)¶
　(者時人以渢配之/有黄山集行於世)¶
　黄久約(字彌大東平須城人久約生而有異兆由進/士調鄆城主簿遷曹州判官曹多盜久繫獄)¶
<pb:KR2k0048_WYG_043-71b>¶
　(不決及遷磁州刺史以繫盜候審録每多瘦死乃盡/請讞之而後行後再入翰林為直學士授左諫議大)¶
　(夫為賀宋副使及終禮而還道經宿泗見貢枇杷子/者沿途調民夫遞送特奏罷之章宗即位久約以國)¶
　(富民貧本輕末重任人太雜吏權太重官鹽價髙坊/塲害民及選左右擇守令八事為獻甚嘉納之乞致)¶
　(仕不許授横/海軍節度使)¶
　孫　鐸(字振之滕州人登大定進士調海州軍事判/官補尚書省令史章宗為丞相時語人曰治)¶
　(官事如孫鐸必無錯失及即位即除同知登聞檢院/事鐸言上訴者乞斷自宸𠂻不宜復送尚書省詔從)¶
　(之又特奏定律名例一篇累遷為中都路都轉運使/泰和七年拜參知政事奏罷諸處鈔局惟省庫仍舊)¶
　(少鈔無限路分均得通行上下便之後以論李新喜/降調宣宗即位奉召謁於宜村除太子太師有疾致)¶
<pb:KR2k0048_WYG_043-72a>¶
　(仕/)¶
　賈　鉉(字鼎臣博州博平人大定中進士歴尚書省/令史章宗為右丞相深重之累遷右司諫上)¶
　(疏論邊戍利害上嘉納之遷左諫議大夫兼工部侍/郎與党懐英同刋修遼史嘗上疏論決杖不如法願)¶
　(下州郡申明舊章檢量封記内廷勅斷亦應依已定/程式又論山東採茶執誣小民嚇取貨賂宜令按察)¶
　(司約束嚴禁制皆報可尋拜禮部尚書泰和二年興/陵崇妃薨上欲成服苑中行登門送喪之禮鉉諫止)¶
　(之改刑部尚書拜參知政事以漏言出/為安武軍節度使改知濟南府致仕)¶
　王靈侑(單縣人親歿廬於墓側朝夕負/土慈鳥巢於塋木詔旌其門)¶
　孔端甫(孔子四十八世孫明昌初學士党懐英薦其/年德俱髙讀書樂道該通古今召至京師特)¶
<pb:KR2k0048_WYG_043-72b>¶
　(賜進士/及第)¶
　劉　瑜(棣州人家貧母死質其子以葬章宗明/昌三年詔賜絹粟旌其門閭仍復其身)¶
　閻　詠(字子秀髙唐人承安時擢詞賦魁選慕張忠/定之為人氣節豪邁嘗以第一流自負仕終)¶
　(河南治中所/著有復軒集)¶
　劉　迎(東萊人太子司經所著文集號/山林長話章宗詔國學刋行)¶
　張行簡(字敬甫日照人安武軍節度使暐子穎悟力/學登大定進士除應奉翰林章宗初轉修撰)¶
　(為圖克坦克寧党懐英所深器泰和五年羣臣請上尊/號上不許詔行簡作批答令倣范祖禹唐鑑論尊號)¶
　(答之行簡乞不拘對偶徵引祖禹意行文當時傳為/深雅甚得代言之體後累遷禮部尚書太保翰林承)¶
<pb:KR2k0048_WYG_043-73a>¶
　(㫖卒贈榮禄大/夫謚曰文正)¶
　耿端義(字忠嗣博平人大定中進士歴官至汾陽軍/節度副使時宣宗判汾陽軍及即位召見諮)¶
　(訪時務遷翰林侍講學士兼戸部侍郎未幾拜參知/政事貞祐二年中都被圍將帥皆不肯出戰端義奏)¶
　(曰今日之患衛王啟之士卒縱不可使城中軍官自/都統至穆昆不啻萬餘遣此一出尚或可以得志後)¶
　(圍解遂同僕散端表請遷都上意决端義/尋卒宣宗為之輟朝賻贈甚厚遣使祭葬)¶
　侯　摰(字莘卿東阿人明昌進士貞祐初為中都麴/使燕都被圍摰請出募軍以功擢右補闕太)¶
　(常卿行尚書六部事摰乃上章言九事一省部紀綱/不宜淆紊二設立四帥府宜講求將將之道三用兵)¶
　(尚變不宜為敵所料四雄保安肅諸郡宜亟選勇幹/者分典五漳水宜沿流設備使民安服田畝六近都)¶
<pb:KR2k0048_WYG_043-73b>¶
　(官吏宜優等以别異之七將帥無功濫注官並宜削/奪八河北民亟宜招撫九掌兵不宜用世襲之官上)¶
　(多施行之尋拜㕘知政事設行尚書省於河北摰自/請防秋乃開沁水以便饋運止官糴縱民轉輸以救)¶
　(河北饑饉又移邳州行省奏免河禁俾避敵農民復/歸本土請募選邳海貧民為兵冬戍春耕公私兩利)¶
　(制皆報可後以/大司農致仕)¶
　李上達(字達道曹州濟隂人初仕為東平府司戸㕘/軍後遷吏部貟外郎攝戸部事時行什一稅)¶
　(法上達論其弊改為五等之制累官山東西路轉運/使蒞任再期比舊額増三千餘萬貫戸部以其法頒)¶
　(之鄰/路)¶
　李　英(字子賢其先遼陽人徙家益都明昌間舉進/士累官監察御史宣宗時以督運救中都與)¶
<pb:KR2k0048_WYG_043-74a>¶
　(元兵遇戰死贈通議大夫謚剛貞妻張/氏以不屈死節謚莊㓗夫人詳列女)¶
　范成進(其先莒人後家於濰倜儻有大志負氣任俠/膂力過人貞祐之亂成進檢籍邑中丁壯五)¶
　(千人以扞蔽鄉里哀宗奔汴成進/率衆往從之以功賜爵膠西郡王)¶
　任天寵(字清叔定陶人明昌進士由主簿授威我令/縣故堡塞無文廟天寵為之建置有兄弟訟)¶
　(田者委曲諭以理義遂各感泣而去後累遷國子祭/酒轉吏部侍郎為中都路都轉運使時京師戒嚴糧)¶
　(運艱阻天寵悉力營辦曲盡勞瘁又出家資以濟饑/者全活甚衆以才可安集遷户部尚書南遷後歿於)¶
　(兵謚/純肅)¶
　髙　霖(字子約東平人大定二十五年進士調符離/主簿察㢘遷泗水令再調安國軍節度判官)¶
<pb:KR2k0048_WYG_043-74b>¶
　(以父憂還鄉里教授生徒恒數百人服除補絳陽軍/節度判官以薦召為國史院編修建言黄河所以為)¶
　(民害者皆以河流有曲折適逢隘狹故致湍決按水/經當疏其扼塞行所無事今若開雞爪河以殺其勢)¶
　(可免數掃之勞凡捲掃工物皆取於民大為時病乞/並河堤廣樹榆柳數年之後堤岸既固掃料亦便民)¶
　(力漸省朝廷從之遷翰林應奉改監察御史僉陜西/路按察司體訪官時南征調發繁急稍遲滯有司皆)¶
　(坐失誤軍期罪霖言其冤悉出之尋授都水監大安/初為耀州刺史尋改韓王傅兼翰林直學士至寧元)¶
　(年迎宣宗於新城遷兵部尚書知大興府權參知政/事改中都留守及中都失守霖謂子義傑曰汝可求)¶
　(生吾死於此霖死之義傑伏羣屍中得免/哀宗時贈翰林學士承㫖謚文簡録其子)¶
　張　順(淄州士伍淄州被圍行省侯摰遣王庭玉將/兵救之庭玉募順等三十人往覘乘夜至城)¶
<pb:KR2k0048_WYG_043-75a>¶
　(下為敵所得迫使諭降順佯許之乃呼曰王節度兵/且至堅守毋降敵兵刃交下順曰得為忠孝鬼足矣)¶
　楊敏中(淄川人為屯留尉致仕貞祐初元兵取淄川/敏中與判官齊鷹揚及郡人張乞驢等募兵)¶
　(備禦城䧟率衆巷戰鷹揚敏/中乞驢俱被執不屈死之)¶
　馬　驤(禹城人登進士歴官有聲貞祐三年為濟隂/令元兵克曹州驤被執遂死之贈泰定軍節)¶
　(度副/使)¶
　張信行(字信甫日照人安武軍節度使暐子大安進/士官銅山令以㢘擢監察御史歴河東按察)¶
　(使召見於太和殿因言徐邳地下宜麥稅糧折麥為/便上從其言貞祐四年議太廟拜禮當上意賜寳券)¶
　(重幣命與尚書髙汝礪同修章宗實録/以㕘知政事出為彰化軍節度使致仕)¶
<pb:KR2k0048_WYG_043-75b>¶
　李　演(字巨州濟寧人泰和六年進士第一除應奉/翰林文字貞祐初任城被兵演墨縗集州人)¶
　(拒戰衆潰元將執演見其冠服非常且素知其名曰/汝非李應奉乎許之以官則曰我書生也本朝何負)¶
　(於我而利人之官祿哉元/將怒折其脛曵出殺之)¶
　周　馳(濟南人在太學以䇿論魁天下/貞祐末濟南破攜二孫赴井死)¶
　王去非(字廣道平隂人嘗應舉不第即屏棄儒業督/妻孥耕織以自給家漸饒友人貧不能嫁其)¶
　(女去非備資以助其奩隣人有喪忌東出西北皆民/居南則去非宅也去非毁其垣而出之喪者謝其意)¶
　(去非曰吾欲改此宅爾非/為子也年八十四歲卒)¶
　富察𤦺(本名阿琳字仁卿棣州陽信人試補刑部掾/兄世襲穆昆兄死琦應襲正大六年秦藍総)¶
<pb:KR2k0048_WYG_043-76a>¶
　(帥府辟琦為安平都尉紐赫哈達部下知事小關破/琦日侍哈達左右合典令避夫石琦曰業已從公尚)¶
　(安所避耶哀宗遷汴設講議官選用皆朝臣之望琦/以善議論與焉崔立變後令改易巾髻琦謂左司都)¶
　(事元好問曰今日之事在京人俱可獨琦不可琦一/刑部譯吏襲先兄世爵受國厚恩安忍作此今以一)¶
　(死什公歸至家將告其母其母方晝寢琦伏不敢動/忽大驚而寤琦問之母曰適夢三人潛伏梁間呼爾)¶
　(名甚亟故驚不謂爾適在也琦跪泣曰梁上人皆鬼/也兒不忍從新朝服色意在懸梁故阿母夢先見爾)¶
　(母曰兒所處極是㳦家人勿得擾其念遂/自縊死母完顔氏興定時嘗旌其節孝)¶
　毛　佺(恩川人宣宗南渡率衆歸國署為義軍招撫/哀宗遷蔡以佺為都尉圍城之戰佺力居多)¶
　(城破自縊其/子先佺戰歿)¶
<pb:KR2k0048_WYG_043-76b>¶
　胡　勵(濟州鉅野人登進士第應奉翰林學士至禮/部侍郎金哀宗奔蔡城䧟勵及其弟指揮使)¶
　(勉皆/死之)¶
　胡德安(鉅野人狀元胡勵之子勵仕至禮部侍郎哀/帝奔蔡城䧟死之德安奉母渡河至東平痛)¶
　(父死難朝夕悲哀事/母至孝鄉黨稱之)¶
　王　震(寧海文登人母患瘋疾震潛刲股肉雜飲食/中母疾遂愈母歿哀毁過禮目生翳服除目)¶
　(不療而愈特詔/賜同進士出身)¶
　宋九嘉(字飛卿夏津人少遊太學長從李純甫讀書/得其經義之學登至寧進士歴藍田髙陵扶)¶
　(風三水四縣令咸以能稱入為翰/林應奉後以疾歸歿於癸巳之難)¶
<pb:KR2k0048_WYG_043-77a>¶
　商　衡(曹州人以特恩進士第一人由主簿為威戎/令民饑能賑敵至能禦民為立生祠累遷監)¶
　(察御史哀宗時掖庭貪墨穢跡彰露衡皆舉劾無所/避後為秦藍府經歴鐵嶺之敗為元兵所刦欲降之)¶
　(不屈/自剄)¶
元¶
　張　榮(字世輝歴城人狀貌竒偉金末嘗從軍為流/矢貫眥抜之不出令人以足抵其額而拔之)¶
　(主將不相恤乃棄伍歸農後四方盜起榮乃聚郷兵/據濟南郡扼守黌堂嶺兵至則清野入山丙戌按其)¶
　(兵與地歸降太祖授山東行尚書省兼兵馬都元帥/知濟南府事癸巳入汴梁破睢陽及徐沛凡金之遺)¶
　(民降將皆不殺而厚撫之河南民北徙皆至濟南榮/下令民間分屋與地居之俾得樹畜且課其殿最中)¶
<pb:KR2k0048_WYG_043-77b>¶
　(書考績為天下第一年六十一乞致仕後十九年世/祖即位封濟南公卒年八十二子七人皆登顯職)¶
　王玉汝(字君璋鄆人少習吏事耶律楚材過東平拔/授東平路奏差官時朝廷將以東平地分封)¶
　(諸勲貴玉汝愬於帝得不分尋授左右司郎中遂総/行臺政憲宗時累官泰定軍節度使兼兖州觀察使)¶
　(有星隕/庭中卒)¶
　朱汝諧(濮州人父嘗命與兄汝弼折箸父卒兄盡破/其産汝諧泣請同居仲父子昭子玉貧不能)¶
　(自振迎至其家事之甚/謹鄉人賢之事聞旌表)¶
　袁　裕(字仲寛其先洛陽人避難聊城因家焉中統/初由縣丞辟為中書右司掾建言給囚糧醫)¶
　(藥應出焚瘞錢者免藉其孥産後著為令遷開封判/官洧川縣達嚕噶齊貪暴盛夏捕蝗禁民不得飲水)¶
<pb:KR2k0048_WYG_043-78a>¶
　(民忿甚繫之而斃有司論以大逆極刑者七人裕曰/犯衆怒而死自亦有咎議誅首惡一人餘各杖遣之)¶
　(尋拜監察御史授西夏等路安撫副使兼廵行勸農/副使時徙鄂民萬餘於西夏裕與安撫使請於朝計)¶
　(丁給地立三屯使耕以自給官民便之後/拜刑部侍郎出為順徳路總管卒於官)¶
　張雄飛(字鵬舉琅邪臨邑人父琮仕金見疑罷其兵/柄徙於許州復命守河隂仍留其家人於許)¶
　(元兵屠許雄飛方十嵗以同居田姓者詐稱弓匠並/攜雄飛徙朔方獲全自此與父竟相失金亡歴澤潞)¶
　(關陜懷孟間求之十餘年不得遂入燕居數載盡通/國言及諸部語至元初以亷希憲薦召見慨然陳當)¶
　(世之務世祖大恱授平陽路轉運司悉除蠧弊尋召/問方今所急對言早建儲貳又請建御史臺帝皆嘉)¶
　(納遂拜為侍御史會議立尚書省雄飛力持不可左/遷京兆同知公主有家奴逃贅民間後并收捕其妻)¶
<pb:KR2k0048_WYG_043-78b>¶
　(及妻之父母家産雄飛力爭還之未幾入拜兵部尚使/書忤阿哈穆特出為灃州安撫終燕南河北道宣慰)¶
　楊　桓(字武子兖州人中統中為太史院校書郎奉/敕撰儀表錄及歴日序文辭典雅賜楮帛遷)¶
　(秘書監丞拜監察御史有得玉璽於穆呼哩曾孫碩/徳家者桓辨識其偽曰歴代傳國璽亡之久矣即為)¶
　(文述璽始末奏上之成宗即位疏時務二十一事帝/嘉納之後預修大一統志秩潘歸所著有六書統六)¶
　(書泝源書學正/韻皆行於世)¶
　嚴　實(字武叔長清人金時為長清令歸元為東平/路行軍萬戸有功徳於民彰徳既下破水柵)¶
　(及破濮州帶孫俱欲屠之實力勸乃止其於曹州上/黨諸路皆然會大饑實作糜粥全活者甚衆卒贈魯)¶
　(國公有子七/人皆貴顯)¶
<pb:KR2k0048_WYG_043-79a>¶
　石天禄(新泰人從嚴實歸太祖信任獨專屢遷為東/平路元帥歴知濟兖單三州管民総管時嚴)¶
　(實為東平萬戸特詔天禄括戸東平軍民賦稅竝/依天禄已括册籍嚴實毋得紛更其為帝重如此)¶
　李　㫤(字士都東平須城人金興定進士官孟州温/縣丞太祖下河南東平行臺嚴實辟授都事)¶
　(世祖伐宋道次濮州聞㫤名召見問治國用兵之道/㫤對以治國宜用賢立法正本清源用兵必弔民伐)¶
　(罪不嗜殺人世祖嘉納之明年召至開平訪以國事/㫤知無不言言無不盡眷遇日隆時征需繁重中書)¶
　(省課稅甚嚴㫤移書時相於是省府為蠲逋戸之賦/嚴實子忠濟嗣襲父職以侈縱罷其弟忠範代之表)¶
　(請㫤為師特授翰林侍講學士行東平路総管軍民/同議官㫤剗除宿弊多所裨益進吏禮二部尚書品)¶
　(格條式選舉禮文之事皆悉心釐正復以山東東西/道提刑按察使致仕年八十三㫤嘗集春秋諸家之)¶
<pb:KR2k0048_WYG_043-79b>¶
　(說折𠂻衡論曰春秋左氏遺意共二十/卷又孟子權衡遺說五卷皆行於世)¶
　姜　彧(字文卿萊陽人父椿避亂往依濟南張榮因/家焉彧㓜頴悟好學榮守濟南辟為掾陞左)¶
　(右司知事遷郎中進叅議中統三年彧與榮孫宏入/朝因言益都李璮必叛宜先未發制之明年春璮果)¶
　(判㨿城邑彧從榮招集散亡迎諸王哈必齊進兵討/之得城中窮蹙狀乃勸主將下令諸將分守城門勿)¶
　(縱兵妄殺由是賊衆開門出降璮就擒彧以功授大/都督府叅議改知濱州時行營軍士多占民田為牧)¶
　(地縱傷禾稼桑棗彧言於中書遣官分畫疆界并捕/治強猾乃課民種桑戚餘新條遍野人名為太守桑)¶
　(後累遷提刑按察司拜行/臺御史中丞以老告歸)¶
　吳　傑(博興人兄弟四人同/居五十餘年詔旌表)¶
<pb:KR2k0048_WYG_043-80a>¶
　齊秉節(字子度濱州蒲臺人父珪從嚴實攻河南有/功授無棣縣尹攝征行千戸至元三年告老)¶
　(舉秉節自代秉節魁偉沉毅涉獵書史稍知兵法從/伐宋數著戰功歴廣威將軍棗陽副萬戸卒子英襲)¶
　岳　存(字彦誠冠氏人初歸東平授武德將軍帥府/都總領保冠氏會鄭倜復㨿大名距冠僅三)¶
　(十里倜先遣兵来攻不得志乃自將萬人合圍勢甚/張存率死士百餘突出勇氣十倍金人退走繼從嚴)¶
　(實戰彰德有功還率騎歩兵僅五百猝與金將張開/遇開衆萬餘存以軍依大林戒之曰彼衆我寡不可)¶
　(輕動當聽吾鼔聲為節乃命騎士居前步卒㳄之與/敵相去僅二十步一鼔作氣無不一當百開衆大潰)¶
　(存不損一卒而還凡攻破河南淮漢存皆從戰有功/冶楚丘數年有惠政後告老家居卒子天徵襲職以)¶
　(平奉化江南功陞授福州路總官又平尤溪永新等/賊遷建康總管首定救荒之政民立碑紀遺愛焉)¶
<pb:KR2k0048_WYG_043-80b>¶
　李　庭(字嶗山本金富察氏家於濟隂改姓李後徙/夀光至元六年以材武選𨽻軍籍權管軍千)¶
　(戸從伐宋襄陽之㨗授金虎符管軍總管進益都新/軍萬户及宋平入臨安收符印珍寳并䕶宋宮眷入)¶
　(燕世祖大恱賜宴命之坐詔之曰汝在江南多出死/力男兒立功當在西北上也别降大虎符加鎮國上)¶
　(將軍漢軍都元帥征色勒敏和爾和追至大磧而還河/西悉平賜以益都居第單河庄田鈔萬五千貫拜福)¶
　(建道宣慰使十七年拜驃騎衛上將軍東征日本二/十四年從帝親征納延流矢貫胸褁創復戰遂擒納)¶
　(延拜資德大夫尚書左丞官其長子大用世祖崩庭/與丞相巴延策立成宗盡心翊贊至大八年卒贈推)¶
　(忠翊衛功臣太保上/柱國益國公謚武毅)¶
　隋世昌(萊陽人其先世居棲霞父寳徙居萊金末以/管軍穆昆授懐逺大將軍鎮行村海口太宗)¶
<pb:KR2k0048_WYG_043-81a>¶
　(下山東寳来歸終髙宻尹世昌其四子也身長八尺/煅渾鐵為槍重四十斤能左右擊刺世祖時以馬軍)¶
　(隊官從戰淮南攻破漣水城叙功授萊陽縣諸軍鄂/囉至元七年為淄萊萬戸府副都鎮撫從伐宋守萬)¶
　(山堡建一字城以困襄樊宋兵来爭且拒且築一夕/而就襄陽破授武畧將軍引兵由黄涴入漢江攻新)¶
　(城世昌坎其城而先登中矢傷臂墜地昏絶復蘇十/二年從戰丁家洲以功陞管軍千戸佩金符進圍揚)¶
　(州宋人聞隋鐵槍名不敢近揚州平授宣武將軍管/軍總管十七年以獲海賊功進階安逺大將軍尋改)¶
　(沂郯上副萬戸世昌前後數百戰金創遍體竟/以是得疾卒年六十一追封定海郡侯謚忠勇)¶
　賀　祉(益都人至元中襲父職為千户守膠州宋兵/来攻祉固守戰退之攻五河口為舟師先鋒)¶
　(軍還殿後時宋軍以巨索横截淮水號混江龍祉斷/之絶其救兵清河遂降淮泗寳應相繼下前後獲戰)¶
<pb:KR2k0048_WYG_043-81b>¶
　(艦千餘艘及器械上於行樞宻院即命領寳應軍民/事又特賜金虎符懐逺大將軍後從征交阯軍還建)¶
　(康/卒)¶
　張泰亨(堂邑人襲父職為管軍百戸從攻釣魚山及/樊城征諾爾阿達有功授銀符侍衛軍総把)¶
　(洊歴管軍総管進明威將軍從征潭州矢中鼻拔矢/奮戰大却敵兵賜虎符進階武德從征廣西破靜江)¶
　(府還軍潭州/金瘡發遂死)¶
　王公淵(字肯堂東平人金末之亂兄弟四人同議挈/家南避公淵曰祖宗墳墓誰與守耶三兄皆)¶
　(奔而公淵獨不往及兵㓂至公淵偕妻子伏林莽間/竟得無恙至元初公淵修復舊業而三兄竟不知所)¶
　(終其後子構以詞賦中選起/家翰林人以為重根本之報)¶
<pb:KR2k0048_WYG_043-82a>¶
　申屠致逺(字大用其先汴人金末徙居東平之壽張/致逺肄業府學與李謙等齊名世祖南征)¶
　(竒爾實哷台薦為經畧司知事軍務多所謀畫行師所/俘男女致逺多縱遣之宋平累官杭州總管府推官)¶
　(嘉木揚喇勒智欲毁杭府三學以資建佛塔致逺力/持不可得不毁故宋駙馬楊鎮從子玠節家富其守)¶
　(藏者行竊懼事覺誣玠節與宋二王通獄已具致逺/讞得其情脫之郗顯李兼愬平章蒙古台不法詔勿)¶
　(問且以顯兼付䝉古台鞫訊致逺慮囚浙西將縱之/䝉古台脅以威勢不少動親脫顯等械使從軍自贖)¶
　(僧格當國陳天祥劾之僧格誣以不道逮訊致逺按/部湖廣累章極論僧格為之氣沮他如豁彭宏之寃)¶
　(辯誣叛之獄其明決多類此官/至僉淮西江北道肅政㢘訪使)¶
　嚴忠濟(字紫芝長清人魯國公實第二子襲東平路/行軍萬戸世祖南伐詔率師所向無前大臣)¶
<pb:KR2k0048_WYG_043-82b>¶
　(有言其威權太盛召還命其弟忠範代之忠濟治東/平日借貸於人代部民納逋賊及謝事債家執文券)¶
　(来徵帝聞之悉命發内藏代償之至元中持授中書/左丞行江浙省事以老予告賜鈔並宅召其子瑜入)¶
　(侍/)¶
　張　立(泰安長清人初從嚴實畧江淮有功累遷都/指揮使嘗率步卒轉粟和林立命每車載二)¶
　(板以備不虞道出應昌㑹其酋帥為變立命還車為/柵以備之賊衆合矢如雨下於是建板於車矢不能)¶
　(入騎卒以戈撞之强弩繼發賊不得近/相持連日乃解去事聞加昭勇大將軍)¶
　韓　權(字公衡革縣人父鵬適逺方累歲不歸權不/避艱險尋父至雲南得焉行省嘉其孝以茂)¶
　(異聞於朝授本/省臨安府教授)¶
<pb:KR2k0048_WYG_043-83a>¶
　王國昌(髙宻人世祖時為親軍千戸召問軍旅之事/奏對甚悉帝嘉之賜白金錦袍至元中奉命)¶
　(往覘髙麗之黒山海道值風濤洶湧從者恐皆勸回/舟國昌不許神色自若徑至黒陽山乃還帝延見慰)¶
　(勞時日本獨不内附帝遣使諭以威德令國昌領兵/為䕶送道經髙麗其國有叛臣據珍島城國昌與經)¶
　(畧使以帝命攻拔之後復遣使入日本再/命國昌屯髙麗境以為援遂卒於其地)¶
　范德郁(濰人金膠西王成進之孫以才行辟省掾為/宣慰都事尋任浙江理問虚𠂻咨詢雪寃理)¶
　(滯轉兩浙都運使勤勞國計/多奏功召入拜刑部尚書)¶
　王德新(革人累官淮東㢘訪使父母/相繼歿廬墓七年足不踰戸)¶
　張　昉(字顯卿汶上人登進士官至治書侍御史昉/性縝宻遇事敢言嚴實行臺東平辟為掾鄉)¶
<pb:KR2k0048_WYG_043-83b>¶
　(人冇謀不軌者詿誤甚衆昉白出數百人至元初入/為中書省左右司郎中嚴甄别公黜陟人無怨言遷)¶
　(制國用使司郎中竭誠贊晝出納惟謹/國用饒足官終兵部尚書卒謚莊憲)¶
　王　倚(字輔臣萊州人孝友樂易讀書務躬行不徙/事章句世祖選入侍東宮年弱冠儀觀獨偉)¶
　(太保劉秉忠甚重之倚入侍服勤守恪凡詔太子裁/決之事有關時政民瘼者倚知無不言尋拜工部尚)¶
　(書乂特詔為東宮家承後辭歸復以皇孫出鎮選練/達舊臣屬之倚帝目送之曰脩潔人也既行營幕所)¶
　(在軍政肅然未幾詔還拜禮部尚書/以疾辭旋卒追封太原郡侯謚忠肅)¶
　張特立(字文舉曹州人金泰和中進士正大初為&KR0982;/陽令時帥赫舎哩雅古岱移鎮陜右道經洛)¶
　(陽以軍法責令冶糗民素賢特立爭輸於庭帥大竒/之尋拜監察御史忤㫖歸以易教郷里世祖賜號中)¶
<pb:KR2k0048_WYG_043-84a>¶
　(庸先生名其讀書堂曰麗/澤所著有集說歴年事紀)¶
　王　鶚(字伯一曹州人金正大初進士世祖在藩邸/聘鶚講孝經書易及即位授翰林學士知制)¶
　(誥典章制度皆所裁定奏修太祖實録及遼金二史/立十道提舉學校官會議立丞相阿哈穆特欲遂取)¶
　(相位鶚執不可遂止所著有論/語集議汝南遺事及應物集)¶
　綦公直(樂安人為益都路勸農官世祖知其勇使領/兵南伐取南安隆興等郡加昭勇大將軍從)¶
　(伯顔戰洪水山與其/子瑗深入力戰死之)¶
　綦　泰(樂安人公直長子世祖時命公直逺征沙漠/憫其親老缺於奉養乃命泰為本縣尹泰能)¶
　(恪供厥職事奉其祖無忝後任滿得代出其所積宦/貲代里民完逋賦二千餘金又移建廟學於爽塏處)¶
<pb:KR2k0048_WYG_043-84b>¶
　(邑人合祀/於信公祠)¶
　樊執敬(字時中鄆城人由國子生授經郎見帝師不/拜曰吾誦法孔子何拜異教為累遷浙江行)¶
　(省叅知政事海冦猝犯餘杭執敬率衆出戰衆潰呼/執敬降執敬怒叱之奮刀研賊中槍墮馬死僕田也)¶
　(先馳捄亦/中槍死)¶
　焦養直(字無咎堂邑人夙以才器稱為典瑞少監入/侍世祖幃幄陳說古先帝王政治世祖聽之)¶
　(忘倦傅大子啟沃誠至帝大恱累遷集賢大/學士與謀大政卒贈河南行省左丞謚文靖)¶
　樊　楫(冠縣人初為軍吏至元十三年從㕘政阿爾/哈雅下鄂鄧江陵有功授貟外郎累官中書)¶
　(㕘知政事攻交趾歿於行/陣詔贈上黨郡公謚忠定)¶
<pb:KR2k0048_WYG_043-85a>¶
　張　貴(字國寶新城人邑本青州髙宛地至元十九/年始分建城社貴祖塋在城之巽隅堪與家)¶
　(言地聚閭邑之秀可建學宮必有造於多士貴慨然/遷塋於堤之東而以地施建學宮後果人文蔚起鬰)¶
　(為濟東/名邑)¶
　焦　榮(青城人淹貫經史尹武康邑大治再尹如臯/時因萬戸府驕恣榮納敕陳論乃少斂不為)¶
　(民害復守大和歴知松江府平役法修水田復義/倉善政不可殫述趙孟頫為撰神道碑頗詳之)¶
　哈喇布哈(裕嚕特穆爾子也㓜侍母居益都嘗歎曰/幼而不學不將墮吾宗乎父時建牙保寧)¶
　(因往白父父竒之俾習輝和爾書及經史其叔薩竒蘇/尤器重之言於世祖召給宿衛大軍南伐餽運繁興)¶
　(選為行都漕運使飛輓不匱江南平上疏言親大臣/興學校奬名節厚民生諸大務又言江南新附宜招)¶
<pb:KR2k0048_WYG_043-85b>¶
　(集舊族力穡通商弛征薄入以撫馴之帝多嘉納盜/魁歐南喜僭稱王偽署丞相招討衆號十萬布哈因)¶
　(闗上山川形勢及攻取䇿三十餘條遂與古爾班哈/雅等分兵搤之未幾右丞索多督兵征占城交阯屬)¶
　(䕶餉道遇劇賊歐鍾等横絶石灣布哈身先士卒且/戰且行矢竭馬創徒步格殺數十人卒以衆寡不敵)¶
　(為所執賊欲奉之為主不屈遂遇害是夕其妻與知/事張德劉閏皆夢之自此軍中往往見其乗騅督戰)¶
　(云後贈戸部/尚書謚忠愍)¶
　張　炤(字彦明濟南人㓜敏悟力學始補吏濟南上/計有積年勾考未輸銀一十萬伍千兩炤條)¶
　(陳利害獲免累官揚州鎮江諸路総管時行省在揚/州炤撫綏勞来上下賴之後謝病歸購書八萬卷以)¶
　(萬卷送濟南府學復起為東昌/總管卒追封清河郡侯謚敬惠)¶
<pb:KR2k0048_WYG_043-86a>¶
　耶律有尚(東平人受學於許衡至元間代衡為祭洒/遷集賢學士葬父還鄉朝廷以安車徴之)¶
　(為昭文館大學士五居國學諸生皆知/趨正學崇正道海内宗之卒謚文正)¶
　𤓰爾佳之竒(字士常其先出女直加古部後為𤓰爾佳/初徙家滕州之竒少從舅氏居東平由行)¶
　(省都事累官吏部郎中立陟降澄汰之法遂著為令/嵗早榖貴有司議平價之竒言莫若輟土木之役以)¶
　(召和氣致豐稔榖價自可平也至元末與李謙同侍/東宮均見禮重後除翰林直學士轉吏部尚書卒)¶
　商　挺(字孟卿曹州濟隂人父衡僉陜西行省貟外/郎以戰死挺年二十四嚴實聘為諸子師實)¶
　(卒子忠濟辟為經歴贊忠濟興學養士世祖聞其名/召對稱㫖前後建大議凡十有七上以此重之累遷)¶
　(官至㕘知政事帝留意經學挺與姚樞等纂五經/要語凡二十八類以進復為樞宻副使卒謚文定)¶
<pb:KR2k0048_WYG_043-86b>¶
　商　琥(字臺符濟隂人㕘知政事挺子至元間以姚/樞許衡薦拜堂御史時蟠龍寺僧謀叛被擒)¶
　(其黨縱火来刧民大擾琥亟誅其魁吏議非之中丞/張雄飛是之後都昌妖賊僭號倡亂琥按問脅從者)¶
　(悉以詿誤縱遣其黨與悉招徕之三日而平遷中臺/監察御史屬地震因條陳漢文時政進國子司業卒)¶
　(有彛齋/文集)¶
　李之紹(字伯宗東平平隂人家貧力學至元三十一/年纂修世祖實錄徵授翰林國史院編修學)¶
　(士姚燧欲試之凡翰林應酧之文積十餘事併付之/之紹援筆立成燧驚喜曰可謂名下無虚累遷至翰)¶
　(林侍講學士自號果/翁有文集藏於家)¶
　劉　斌(歴城人從張榮起兵為管軍千戸屯襄陽軍/乏食知青陵多積穀乃率百騎夜發遇敵兵)¶
<pb:KR2k0048_WYG_043-87a>¶
　(斌舍馬揮槊敗之得糧數千斛將卒惟語子曰居官/當㢘正自守毋黷貨利喪身敗家贈彭城郡公謚武)¶
　(莊/)¶
　劉思敬(歴城人斌子賜名哈巴爾圖襲父職為征行/千戸世祖南征從攻臺山寨先登中流矢傷)¶
　(甚帝賜酒親勞之從討李璮及捕盜濟南俱有功賜/金累授西川副統軍佩金虎符宋守臣昝萬夀乗虚)¶
　(攻成都思敬邀擊敗之奪歸所俘二千人轉同簽樞/宻院攻取嘉定降瀘叙諸部及籌勝等寨十九族西)¶
　(南五十六部落後瀘州復叛思敬妻子沒焉乃率兵/擒討復之攻重慶擒守臣張珏其將趙牛子降遂平)¶
　(全蜀拜四川行省㕘知政事尋授正奉大夫江西行/省㕘知政事治盜有聲卒贈柱國封濱國公謚忠肅)¶
　馬　紹(字子卿濟州金鄉人世祖時丞相安童奏言/宜得儒士講論經史平章政事張啟元以紹)¶
<pb:KR2k0048_WYG_043-87b>¶
　(應詔歴僉山東東西道按察司事益都寧海饑紹發/粟賑之累官參知政事提舉杜璠言至元鈔公私未)¶
　(使平章僧格欲重罪之紹曰國家導人使言今重罪/之不與詔書違戾耶璠得免及僧格敗疏其所嘗行)¶
　(賂者索籍閲獨無紹名帝以為/忠潔遷中書左丞行江浙省事)¶
　司居敬(字仲可恩州人世祖時為鄒尹鄒租嵗輸膠/州民病於逺涉居敬請改輸滕縣以使民中)¶
　(書省是其議又嘗改創學宮市學田五百畝以贍貧/士新孟子祠建中庸書院善政甚多去後十餘年民)¶
　(刻石/頌之)¶
　陳子恒(恩州人世祖時為招逺縣尹㢘明寛厚不施/鞭扑凡来訟者皆以大義曉之咸感愧而去)¶
　(後民間相戒以訟為恥嘗遇隣境飛蝗害稼州檄調/夫役捕蝗子恒曰蝗為害皆長令招之也捕蝗不如)¶
<pb:KR2k0048_WYG_043-88a>¶
　(逐令乃自投劾引去民惶/惑禱祀一夕蝗盡投海死)¶
　杜　閆(鄆城人世祖時為汶上尹均平徭賦人咸稱/便訟者必先曉以禮義使自知其曲直而後)¶
　(治之又嘗修築魯溝之/甬道行者莫不頌其德)¶
　吳　昇(榺縣人累官邵武興化推官母卒/廬於墓側不飲酒食肉者三年)¶
　劉　琮(歴城人父久病貲竭鬻女并及其妻又不繼/乃焚香祝天請以身代書牒坎地埋之得錢)¶
　(一窖錢出而水湧父飲之即愈因名孝感泉後父/歿琮遂捨宅為寺披剃為僧因名其寺曰孝感寺)¶
　郝　青(新城人有膽力精武藝奮然以名不見稱為/恥周游濵凔受知於滄州李相得副統之職)¶
　(從攻徐州城號萬人敵青被甲先發殺敵甚衆胷中/石手中槍弗顧也城䧟青功居最黄州克敵及攻䧟)¶
<pb:KR2k0048_WYG_043-88b>¶
　(滁州俱有功累加河間濱棣兩路千戸廵哨唐州遇/敵躍馬與戰自朝至晡生擒數人敵敗走青力亦盡)¶
　(氣幾絶久之乃蘇賞駿馬一匹以旌/其功後授軍馬鎮撫加鄂囉千戸)¶
　閻　復(字子靖髙唐人其先河州人祖衍仕金歿王/事父避兵髙唐遂家焉復弱冠游學東平為)¶
　(康澹軒髙弟至元間以王磐薦為翰林應奉扈駕上/京賦應制詩寓規諷世祖恱曰有才如此何可不用)¶
　(旋陞翰林修撰洊歴學士屢奉面諭詔㫖具草以進/帝每稱善成宗即位召除集賢學士上言建立聖廟)¶
　(及典禮雅樂後冇詔腸田並孔林灑掃人戸皆從其/請也繼因星變上疏言定律令頒封贈重郡守減公)¶
　(田租諸要務時多採用之武宗立首陳惜名器明賞/罰擇人朴三事尤剴切後以平章致仕卒謚文康)¶
　劉敏中(字端甫章丘人至元中由中書掾洊歴監察/御史劾權臣僧格奸邪不報遂辭職復起為)¶
<pb:KR2k0048_WYG_043-89a>¶
　(御史臺都事敭歴中外大德間為遼東山北宣撫使/守令中恃貴倖暴横者一繩以法錦州雨水為災輙)¶
　(發廩賑之尋召為集賢學士商議中書省事上書陳/十事曰整綱省政進良剔姦顯公道杜私門嚴武備)¶
　(廣恩膏及䘏典鈔法皆時務切要武宗即位庶政多/所更定奬賜有加敏中平生義不茍進進必有所匡)¶
　(救每以時事為憂常中夜歎息至淚濕枕蓆後官翰/林學士承㫖以疾辭歸卒贈光禄大夫柱國封齊國)¶
　(公謚/文簡)¶
　劉士義(字伯儀濟南人成宗時為禹城縣尹以五事/自朂均賦役招流移勸樹藝疎獄訟勵士習)¶
　(一一力求盡善始終不渝/時有嘉禾一莖九穗之應)¶
　陳　忠(夀光人字子海兄弟四人同/居以孝友稱大徳八年旌表)¶
<pb:KR2k0048_WYG_043-89b>¶
　髙禧(臨邑人成宗時歴齊東霑化商河三縣尹/皆有異政商河妖虎為患禧能禱而除之)¶
　安仁甫(鄒平人家黄山下樂耕讀訓子孫以農圃醫/卜不許習詞調聲歌之業嘗扁二亭以供吟)¶
　(眺一曰山朝一曰野/市年七十餘而卒)¶
　潘昻霄(濟南人號蒼崖官至翰林侍讀/學士所著有蒼崖類稿金石例)¶
　李　綗(濟南人為人誠實而幹練以行省掾起家知/濟寧州化民以禮凡朔望必行旌善之典以)¶
　(鼔勵民而嚴於捕盗謂稂莠不除則無以衛嘉穀故/奸匪皆聞風歛跡嘗遇嵗旱歩禱怱見飛蝗蔽天而)¶
　(来綗䖍誠黙祝天怱反風而雨蝗亦不/集歲獲大稔行省薦其能官至總管)¶
　張子墊(蒙隂人長於文學以引掖後進為已任隱居/報授孜孜不倦鄉人從之者甚衆皆因才而)¶
<pb:KR2k0048_WYG_043-90a>¶
　(成就之以薦舉召入太學/講經授翰林檢討不就)¶
　張養浩(字希孟濟南人㓜有行義好讀書以按察使/焦遂薦為東平學正游京師獻書於平章博)¶
　(果密深器重之選授堂邑縣尹首毁滛祠三十餘所/開竊賊以自新之路嚴置害民之李虎於法衆皆感)¶
　(而快之去官十年猶為立碑追頌其德洊歴監察御/史武宗時疏時政十條言皆切直尚書省不能容遂)¶
　(除翰林待制復搆以罪罷之及尚書省罷召為右司/都事遷秘書監延祐初設科養浩以禮部侍郎知貢)¶
　(舉尋拜禮部尚書諌内庭張燈之失帝既怒復喜仍/厚賜之後以父老棄官歸養父歿以吏部尚書太子)¶
　(詹事及翰林學士等官召屢辭不拜天歴初關中大/旱民饑特拜陜西行臺中丞養浩聞命即散其家所)¶
　(有與鄉里貧乏登車就道沿途賑饑瘞死至華山泣/禱嶽祠天忽隂翳兩二日及到官復禱於社壇大雨)¶
<pb:KR2k0048_WYG_043-90b>¶
　(三尺禾黍自生秦民感恱蒞官四月未嘗家居止宿/公署夜則禱於天畫則出賑饑民每一念至即撫膺)¶
　(痛哭遂得疾不起關中民哀之如失父母後贈平章/柱國封濱國公謚文忠所著有三事忠告歸田類稿)¶
　(行於/世)¶
　宮　欽(東萊人武宗時為東阿尹嵗大饑出三年俸/幣易粟以賑民復勸富室出所餘以助之得)¶
　(二萬餘斛民賴以全活者甚衆明年復大祲/民不勸而自輸曰無令我公為民蒿目也)¶
　張起巖(字夢臣章邱人起巖生有異兆武宗時以察/舉為福山敎諭值尹缺移攝縣事聽斷明允)¶
　(民曰若得張教諭為真縣尹吾属何厚幸焉後登延/祐進士首選除同知登州事闗屬稱慶以績最特㫖)¶
　(改集賢修撰累進為監察御史抗章論事無所顧忌/歴陞燕王府司馬拜禮部尚書文宗親郊起巖充大)¶
<pb:KR2k0048_WYG_043-91a>¶
　(禮使趨導有節陪位百官望之凛然帝甚嘉之轉㕘/議中書省寧宗時有妄男子告變俄起大獄及按問)¶
　(皆虚法司謂唐律告叛不反坐起巖力持不可亟趣/有司具嶽大事尋定洊歴翰林知制誥修國史實錄)¶
　(後轉燕南㢘訪使搏擊豪强民甚賴之滹沱河水為/害起巖為文責河神加意修隄防瀹湮鬱水患遂息)¶
　(尋拜翰林學士承㫖詔充総裁官修/遼金宋三史史成遂乞歸卒謚文穆)¶
　楊𢎞道(字淑能淄川人以詩鳴屢辟不就/延祐三年卒贈謚曰文節先生)¶
　宋益齋(青城人隱居授徒行誼髙潔為鄉黨所欽年/九十餘卒王朴題其墓曰大元巨儒宋益齋)¶
　(先生/之墓)¶
　曹元用(字子徵世居阿城徙汶上資禀俊爽㓜嗜書/始以鎮江儒學正考滿游京師時閆復於四)¶
<pb:KR2k0048_WYG_043-91b>¶
　(方士少所許可及見元用大竒之薦為翰林國史院/編修官御史臺尋辟為掾史元用初不習吏事而見)¶
　(事明決吏反師之轉中書省司掾與清河元明善濟/南張養浩同時號為三俊延祐初授太常禮儀院經)¶
　(歴英宗銳意禮樂凡祀典儀注鹵簿之制多所裁定百/尋遷翰林直學士特克實之變令其黨遽至京師收)¶
　(司印趣召西院學士元用獨不行曰此非常之變吾/寧死不曲從也後拜翰林侍講學士兼經筵官預修)¶
　(實錄纂通制凡朝廷大制誥率元用所草文宗將大/用之㑹卒帝深為嗟悼進封東平郡公謚文獻所著)¶
　(有超然集/四十卷)¶
　李　謙(字受益鄆州東阿人世祖召為應奉翰林文/字一時制誥多出其手至元中遷太子左諭)¶
　(德侍裕宗於東宮陳十事裕宗崩又傳成宗於潛邸/成宗即位驛召至上都授以翰林承㫖以年老乞致)¶
<pb:KR2k0048_WYG_043-92a>¶
　(仕仁宗時復上疏陳九事帝皆嘉納尋遷集賢大學/士致仕年七十九卒於家謙文章醇厚有古風學者)¶
　(宗之號野齋先生子/偘官至大名路総管)¶
　韓　鏞(字伯髙濟南人延祐中進士累官翰林侍講/學士拜侍御史以剛介為時所忌罷歸朝廷)¶
　(慎選守令魏中立言於帝曰當今必得賢守令無加/鏞者乃起為饒州路總管饒俗尚鬼乃撤滛祠崇儒)¶
　(學郡人化之遷廿/肅行省㕘知政事)¶
　王　搆(字肯堂東平人少頴悟弱冠以詞賦中選累/仕至翰林學士承㫖在中書省時南士有請)¶
　(捜括田賦者執政欲從之搆與平章何榮祖共力言/其不可得不行搆歴事三朝練習臺閣典故凡謚冊)¶
　(之文皆所撰定時同郡王旭亦以/文章名世與搆及王磐號為三王)¶
<pb:KR2k0048_WYG_043-92b>¶
　于克明(鄒平人性忼慨闇畧有大節善持不平之鳴/閭黨咸服其耿直英宗時以薦授觀城尹縣)¶
　(民有田九十畝為館陶豪戸所隱占訟三十年不决/克明親履其境逐一釐正遂得清還曹州假部符派)¶
　(濮納絲絹民驚皇莫知所出克明赴部辨正濮屬邀/免民感念立石頌其惠其居官强項而主持公道類)¶
　(如/此)¶
　于　欽(字思容㿽都人博學多聞累官兵/部侍郎所著有齊乗六卷行於世)¶
　李之英(字允達鄒縣人沉敏寡言從曹元用受易從/呉澄受尚書春秋從陳繹魯受詩禮河圃而)¶
　(就正於虞集當其覃思涉旬衣不解帶泰定三年為/遼左儒學正士庶宗事之有門生病而其家皆逺去)¶
　(者之英就視療治尋愈俗畏雷或宅遭震/則棄弗居之英即移處嘯咏積習頓除)¶
<pb:KR2k0048_WYG_043-93a>¶
　王　閏(東平須城人父嘗卧疾燃燈室中火延籬壁/閏突入火中解衣䝉父抱持而出肌體灼爛)¶
　(父無少傷事/聞詔復其役)¶
　李　泂(字溉之滕州人生有異質始就學即頴悟彊/記姚燧一見其文深歎之力薦於朝授翰林)¶
　(國史院編修官累遷至奎章閣承制學士泂為文宗/所知遇乃著書曰輔治篇以進帝嘉納之會詔修經)¶
　(世大典時方卧病即強起曰此大制作也吾豈可不/預因力疾同修書成即謁告歸僑居濟南有湖山花)¶
　(竹之勝作亭曰天心水面文宗嘗敕虞集製文/以記之尤善書為世所珍愛有文集四十卷)¶
　王　華(字文蔚蓬萊人授承務郎/治濟南路有怡軒文集)¶
　張　臨(鄒平人苦志力學淹貫經史嘗讀書長白山/中鄉人稱為長白先生徵拜國子祭酒典試)¶
<pb:KR2k0048_WYG_043-93b>¶
　(山東得張起巖鄒維學皆一時名士狀元張夢臣中/丞張撲大參張誠皆其門人今長白山五龍池上有)¶
　(三賢祠盖祀伏生范仲/淹張臨也仲淹詳宦績)¶
　季得忠(棣州人仁宗時嘗詣闕陳軍民利弊十事帝/可其奏欲官之辭曰臣願行其言不願榮其)¶
　(身也特賜名得/忠以旌其志)¶
　顔世用(陽穀人以孝聞屢徵不起曰揚名/本以顯親也親既歿矣何以名為)¶
　彭敬叔(字叔儀章邱人僉湖北憲致仕歸途中為賊/所執使拜不屈賊剖其腹敬叔罵不絶口贈)¶
　(兵部/尚書)¶
　傅　成(齊東人由儒生任訓導平章弄兵令使者召/成為謀主成守職堅辭不從使者取首而去)¶
<pb:KR2k0048_WYG_043-94a>¶
　郭　嘉(字元禮濮陽人登泰定進士由翰林編修拜/監察御史尋授廣寧路總管號令齊一賞罰)¶
　(明信時属軍興民苦和糴轉輸嘉為平其法又集義/丁數千練之故東方諸郡錢糧甲兵稱嘉為最十八)¶
　(年冦䧟上京嘉誓為/國效節卒力戰而死)¶
　王懋德(髙唐人由憲府御史拜南行臺監察御史陳/言海北衛民之亂以有司多攝官不能愛養)¶
　(所致窮之以兵莫若喻之以理憲司如其言兵不用/而叛者皆服遷燕南㢘訪副使值大名廣平饑為請)¶
　(鈔栗賑之全活三十餘/萬人召拜中書左丞)¶
　鄒伯顔(字從吉髙唐人仕為崇安縣尹崇安官糧六/千石民戸四百餘家僅合千石大姓則以五)¶
　(千餘家而兼五千石其受役則以戸為均配升合之/糧與數十百石之糧無别伯顔區别糧數役以糧科)¶
<pb:KR2k0048_WYG_043-94b>¶
　(貧困無告之民由是得休息之樂而崇安賦役遂為/四方最又修復趙抃所鑿長溝累石以為固灌溉民)¶
　(田賴以常稔後以帥府憲府交薦選調漳州路/判官伯顔常曰吾不以官為榮但得舒吾志爾)¶
　梁　宜(字彦中茌平人由進士知邳州直達嚕噶齊/喇嘛丹之枉祀蝗禱兩有竒應移順州創䝉)¶
　(古字學置惠民藥局天歴之變居庸失守獨率丁壯/以嚴守禦憫兵後民殘請蠲鹽馬藁四十萬又請粟)¶
　(五萬斛給活擅州詿誤之囚遷河南/總管所至有冶聲後拜禮部尚書)¶
　張公直(長山人通諸子百家隱居南村門植槐柳/人稱之曰槐行張氏屢徴不起詔旌其門)¶
　馮　翼(濟隂人少以經濟自任好問辨力聖賢之學/初為福建宣慰使贊畫有方繼任太倉提舉)¶
　(建廟興學皆力為之時方議征琉球諫者皆弗聽翼/力陳其不可竟為中罷由是拜監察御史遷户部侍)¶
<pb:KR2k0048_WYG_043-95a>¶
　(郎奉使湖廣治錢穀秋毫弗染後除紹興路総管所/部民俗狡險每投牒嘗至數百翼一一受理召詰無)¶
　(情者立窮治之寃音悉為剖晰皆不移時而決人畏/服其神漸幾無訟改吉安路総管以威信素著不嚴)¶
　(而治所至民立祠祀之/後拜西行臺侍御史)¶
　李　稷(字孟豳滕縣人長於春秋泰定中進士為監/察御史言御史封事須至御前開拆侍御史)¶
　(給事中起居注須任端人直士又止妄興之役陳選/任之規上皆從之遷戸部尚書廷議以租稅不實將)¶
　(履畝起稅稷曰此法一行是驅民為盗也相臣是之/累官中書㕘知政事後改山東㢘訪使卒謚文穆)¶
　張德新(字仲勉濱州人順帝初為樂安尹㢘明剛斷/歿於官民肖像於信公祠併前尹綦泰共祀)¶
　(之曰三/尹祠)¶
<pb:KR2k0048_WYG_043-95b>¶
　張　貴(博興人有膽畧膂力過人以才俊擢本縣尹/元末毛貴竊據山東所至剽掠縣舊無城池)¶
　(貴以大義激民決豪塹立營堡内安家/衆外拒逆冦發粟賑饑鄉人賴以全活)¶
　張名德(字徳懋淄川人官至般陽路総管毛貴攻/城名德死節贈河南行省左丞謚忠襄)¶
　呂　震(字伯起東平人至正中累官兵部侍郎出為/懿州路総管後曹冦䧟遼省震率郡兵逆戰)¶
　(死之追封東平/郡公謚忠憲)¶
　張　敏(東阿人伯父漢臣久與父分産而敏出贅富/人田氏後父卒伯父大貧敏請同㸑晨昏奉)¶
　(養不異所生十餘年卒敏寢/苫枕塊如執親喪事聞旌表)¶
　王　英(字邦傑益都人父子皆善雙刀時有刀王之/號英襲父職為千戸擒賊屢有功延祐初寧)¶
<pb:KR2k0048_WYG_043-96a>¶
　(都賊起行省命英率各萬宣討之賊勢甚熾英屢戰/皆勝斬獲下可勝數尋授  武將軍招捕桂陽賊張)¶
　(思進等二千人皆諭降之洊進宣慰使司萬安軍吳/汝期叛聚衆三千人英至皆就擒未幾李志甫起漳)¶
　(州劉虎仔起潮州時英/刀王不可雖投老當可)　(致仕平章巴咱爾曰是非/義激之使使迎英立馳赴)¶
　(平之後以毛貴䧟益都不食而死毛貴具棺衾為歛/舉尸不動乃率其子𢎞焚香拜祀之尸乃舉以禮歸)¶
　(葬/焉)¶
　王思誠(字致道嵫陽人以進士累官國子司業拜監/察御史上疏言彌災召和之道應天當以實)¶
　(不以文又言壩夫運糧當以打捕鴈戸及阿南達百/姓等戸酌量僉補庶使勞佚相資上多采納奉詔鞫)¶
　(松州獄思誠宻以他事入州得其實執監州以下二/十三人罪之尋僉河南山西㢘訪司事後為河間路)¶
<pb:KR2k0048_WYG_043-96b>¶
　(総管南皮民為柳課苦累十餘年思誠力請除之郡/庭生嘉禾僚屬欲上進思誠曰行異政沾美名吾頗)¶
　(不碩為乃止尋拜通議大夫國/子祭酒&KR1282;作卒於旅舎謚獻肅)¶
　魏中立(字伯時歴城人守饒州冦賊竊發中立率丁/壯擊却之已而賊大至執中立以紅衣䕶其)¶
　(身中立叱之鬚髯盡/張大罵不已遂遇害)¶
　王伯顔(字伯敬霑化人至正中知福寧州賊帥王善/擁衆来攻伯顔與戰見執善謂之曰聞公有)¶
　(惠政為我尹此州可乎伯顔曰我天子命官不幸失/守義當死豈肯從汝耶遂被害頸湧白液如乳賊又)¶
　(欲官其子相相罵曰逆賊我不與汝共戴天/恨不寸斬汝亦見殺妻潘氏挈二女皆死之)¶
　劉持中(字遵道金鄉人任内臺御史出鎮湖廣省冦/至抱印躍馬出禦為賊所執欲降之持巾怒)¶
<pb:KR2k0048_WYG_043-97a>¶
　(罵不屈/遂遇害)¶
　張士謙(字文益樂安人累官南臺監察御史知婺源/州敵兵至踰五十餘日城䧟被執先戮其妻)¶
　(仍加刃於頸以脅之士謙曰吾為國死忠豈畏死/耶可速殺我至死顔色不改事聞追贈清河縣伯)¶
　孫　撝(字子搛曹州人至正二年進士張士誠據髙/郵朝廷擇烏瑪喇為使招諭士誠假撝集賢)¶
　(待制輔行既宣詔辭㫖明暢士誠悚聽已而拘之他/室或加捶曵欲以降撝撝輙詬之及士誠徙平江撝)¶
　(與士誠部將張茂先謀遣壯士浦四許誠赴鎮/南王府約日進兵復髙郵事泄為士誠所殺)¶
　于大本(宻州人由教諭累官信州総管賊/犯信州大本彼執罵賊不屈死之)¶
　布延特穆爾(字希古棣州人狀元及第累遷山東/宣慰使兼樞宻院同知遇兵難死)¶
<pb:KR2k0048_WYG_043-97b>¶
　許　輔(字良佐臨邑人至元中授青州路/總管己亥嵗受詔勤王戰沒於陣)¶
　胡　濬(樂安人順帝時為益都路/総管明兵取益都濬死之)¶
　王士元(字堯佐恩州人弱冠登科時人名其里曰仙/桂知磁州值軍興調發區畫無擾改知濬州)¶
　(賊逼城士卒貴顧其子曰吾守臣不可避汝其避之/子侍立不去賊問曰汝為誰士元叱之曰我王知州)¶
　(也奮拳敺之賊/怒并其子殺之)¶
　張　緝(字士朗膠州人性孝友能詩文至正七年與/兄紳弟經同領鄉薦由澤州學正轉泰州幕)¶
　(職忽棄職養母寓居揚州十五年揚州亂緝母姬氏/方卧病賊突入卧内舉槍刺姬緝以身蔽中脇而死)¶
　程　益(字光道章邱人至順間進士為國子博士與/修宋遼金史遷監察御史劾宰相不報即解)¶
<pb:KR2k0048_WYG_043-98a>¶
　(官歸復起為㢘訪/司僉事尋卒於官)¶
　顔　愉(曲阜人泰定初以行誼薦為教諭致仕家居/值田豐謀逆執愉使掌記室愉大詬曰爾大)¶
　(元百姓聚衆至數千不思南平江淮為効忠義舉而/乃荼毒郷里甘蹈賊名吾雖衰朽豈為賊指使耶賊)¶
　(怒殺/之)¶
　巴　延(字宗道本哈喇婁氏世居濮陽弱冠即以道/自任至正四年為翰林待制修金史出為江)¶
　(西㢘訪僉事以病免歸四方来學者千餘人十八年/河南盗起伯顔乃渡漳北行至磁與賊遇賊將欲㗖)¶
　(以富貴伯顔罵不屈引頸受刃與/妻子俱死追贈奉議大夫謚文節)¶
　焦文炳(青城人母病七日不汗將死文炳剖脇取肝/詭為藥以進母服之大汗而甦時盛暑蠅無)¶
<pb:KR2k0048_WYG_043-98b>¶
　(敢近其瘡者母後復病盲文炳每夜稽顙/北辰旦則以舌䑛母  旬日目明如初)¶
　辛世顯(字伯榮臨朐人忠誠孝義五世同居/老穉百餘口閨門肅睦人無間言)¶
　張企誠(字思敬曹州人至正間山東大亂居民奔竄/企誠用綆繫箕坐母其中與弟肩舁而行中)¶
　(途遇盜企誠曰衣物任取請勿驚㤄吾母盜感其言/遂去如此者數四竟獲免里人服其孝行祀之學宮)¶
　王致微(恩縣人父知濬城賊至父曰守城吾職也/汝宜避之致微侍立不忍去賊至並見害)¶
　鮑　興(字熊飛鄒平人至正間避亂於吳淞母卒守/墓三年哀毁骨立服關置大樓舡一具以載)¶
　(父摒擋家物隨寓為家浮游江湖/以娱其志楊維貞為作孝子忘)¶
　楊　乗(字文載渤海人至正初為介休尹民饑為盗/乗招撫之累官江浙行省貟外坐事免居松)¶
<pb:KR2k0048_WYG_043-99a>¶
　(江張士誠入平江其徒郭良弼董綬言乗於士誠遣/張經招之乗曰良弼綬皆名臣今已失莭顧欲引我)¶
　(以濟其惡也經促行愈/急乃整衣冠自經死)¶
　張祖信(字士誠章邱人臺憲掾累遷山東憲幕長毛/貴入山東被執不屈抱節而死贈河南省貟)¶
　(外/郎)¶
　訾汝道(德州濟河人居父喪以孝聞母髙氏治家最/嚴汝道事之惟謹母寢疾晝夜不離側一日)¶
　(母摒人授以金珠若干曰汝甚孝室無私畜此物可/善藏之且勿令汝弟知也汝道泣拜曰父母起艱難)¶
　(成家業今田宅牛羊已多汝道恨無以報大恩尚敢/私受母遺以重不孝之罪請與諸弟共之母曰汝弟)¶
　(㓜恐不能久存汝道曰母封識之十年而後啟何不/可乃召諸弟同拜受之母卒哀毁終喪不御酒肉撫)¶
<pb:KR2k0048_WYG_043-99b>¶
　(二弟成立分析田廬啟前所封者分授之後弟早卒/撫其姪如己子又周䘏鄉里嘗令貧者佃其田不取)¶
　(其租人皆稱其孝友睦婣任䘏六德皆備懐按元史/所載孝友止列劉姓而無傳者歴城則宋  忠牟克)¶
　(孝堂邑張復亨汶上田改住以廬墓稱孝者萊州任/梓東昌張翬髙唐鄭榮劉居敬曹州鄧淵呂政濟寧)¶
　(魏鐸汶上趙恒須城許時中定陶元顯祖榖城王福/般陽戴貞兖州王治以卧水稱孝者汶上王住兒以)¶
　(好義稱者髙唐孟恭/茌平張本餘俱有傳)¶
　¶
　¶
　山東通志卷二十八之二¶
