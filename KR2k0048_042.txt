# -*- mode: mandoku-view; -*-
#+TITLE: 山東通志
#+DATE: 2015-08-24 22:42:08.681455
#+PROPERTY: ID KR2k0048
#+PROPERTY: BASEEDITION WYG    
#+PROPERTY: JUAN 卷二十八之一
<pb:KR2k0048_WYG_042-1a>¶
欽定四庫全書¶
　山東通志卷二十八之一¶
　　人物志¶
　　原夫二五妙凝篤生先喆聖模賢範萬世為昭詎¶
　　能推其所自哉外此則恒視治運以稱隆焉大抵¶
　　世昌則河嶽鍾靈化洽則鄉國萃美雖情迹萬品¶
　　而太上立徳其次立功其次立言三者足以概之¶
　　乃若履潔懐貞晤言薖軸君子亦有碩人之慕焉¶
<pb:KR2k0048_WYG_042-1b>¶
　　爰取舊志輯而増之以代為經以年為緯居行本¶
　　末各有可觀覽二東之曩徽此足以觀矣方今¶
帝治昭明偉人接踵而是帙所載非崇祀者勿登葢不¶
　　逮什之三四爾誠以崧髙之誦揚之雅歌華衮之¶
　　褒操之柱史固非修方乘者所敢臆為取裁也作¶
　　人物志¶
　人物一(兩漢志三國魏卓東西晉儒南北朝等隋類/按舊  分人物  行孝義  林文苑  門)¶
　(而以隠逸附於仙釋之後分校位置均失其宜夫人/物總名也既列為總而又分其目則所謂人物者豈)¶
<pb:KR2k0048_WYG_042-2a>¶
　(又别有一種出於孝義文儒之外乎且既有卓行而/又有孝義孝義獨非卓行乎既有儒林而又冇文苑)¶
　(文苑儒林何所區别乎至列隠逸於仙釋之後葢以/仙釋為人物也是儒墨互陳而分顯晦為兩途也恐)¶
　(非天寶地靈之義矣今以時代為序併不分屬郡邑/葢不欲以一鄉一國掩天下之善士也尚論古人自)¶
　(有卓識何可過為區畫以隘其景行仰止也哉至舊/志採自三代以迄於今夫三代人物皆見於經傳子)¶
　(史欲為搜輯務求該博而後無遺憾今止取左傳中/齊魯世家捃拾一二以畢能事則罣漏之譏在所不)¶
　(免即就其所録者如魯之季平齊之陳桓皆以功業/許之則是以大聖人之筆削反不如鄉人之好惡也)¶
　(烏乎可故兹集所載與宦績同自漢始蓋以三代英/華人所共見共聞春秋左穀等書即是人物總傳褒)¶
　(貶固有定論去取亦無異同正/不必以剿說雷同矜淹博也)¶
<pb:KR2k0048_WYG_042-2b>¶
兩漢¶
　崔廓(字少通號夏黄公齊人秦末與東園公轅秉/綺里季朱暉甪里先生周述隠於商山謂之)¶
　(四皓髙帝欲易太子吕后要張良用策良曰此非可/以口舌爭也顧上所不能致者四人能招之來日侍)¶
　(太子則安矣乃使良邀四人上一日宴太子四皓侍/上竒其貌各以姓名對上驚曰吾屢召不能致先生)¶
　(來乃從吾兒遊乎廓等對曰陛下善慢士士不茍就/也太子仁孝有禮故臣等願事之上曰善於是儲位)¶
　(乃得/安)¶
　田　横(故齊王榮弟項羽破齊横收散亡復齊城邑/立榮子廣而相之及廣死横自立為王髙帝)¶
　(既定天下横與其徙屬伍百餘人入居海島髙祖召/之曰横來大者王小者侯不來且發兵加誅横乃從)¶
<pb:KR2k0048_WYG_042-3a>¶
　(客二人乘傳詣洛陽至尸鄉謂其客曰横始與漢王/俱南面稱孤今漢王為天子而横乃為亡虜北面事)¶
　(之其媿甚矣遂自剄使者馳奏髙祖為之流涕以王/者禮𦵏横二客皆自刎伍百人在海中亦皆自殺)¶
　彭　越(字仲昌邑人秦末漁鉅野澤中為盜陳涉起/少年相聚請越為長沛公擊昌邑越以兵助)¶
　(之漢二年越將其兵歸漢使略定梁地越常往來為/漢游兵擊楚後漢與越期滅楚不至髙帝用張良策)¶
　(發使許越王梁越乃至卒㑹兵破項羽垓/下以功封梁王都定陶後為髙帝所醢)¶
　婁　敬(盧人髙帝五年戌隴西過洛陽時帝建都之/議未决敬因虞將軍見帝極陳都闗中之利)¶
　(帝即日西遷拜敬為郎賜姓劉氏平城之役敬言不/可擊上怒其妄言沮軍械繫敬廣武後果有白登之)¶
　(圍七日始解上至廣武赦敬封為闗内侯時數苦匈/奴為邊患使敬往結和親又建言徙六國後及豪傑)¶
<pb:KR2k0048_WYG_042-3b>¶
　(名家實闗中為强本/弱末之計帝從之)¶
　叔孫通(薛人秦時以文學徵待詔博士後亡歸漢拜/博士號稷嗣君時髙帝去秦儀法為簡易羣)¶
　(臣飲輒爭功帝患之通說髙帝徵魯諸生及己弟子/共起朝儀通乃與魯諸生及弟子百餘人采古禮與)¶
　(秦儀雜就之為綿蕞野外習之月餘上之後竟置酒/無敢讙譁失禮者帝曰吾乃今日知為帝之貴也拜)¶
　(太子太傅帝欲易太子通諫甚切惠帝/即位徙通為奉常定宗廟及漢諸儀法)¶
　朱　家(魯人髙帝怨楚將季布數窘之購布千金布/匿濮陽周氏所乃髠鉗衣褐賣之朱家家心)¶
　(知是布乃買而置之佃誡其子曰田事聴此奴必與/同食即乘軺車之洛陽說滕公曰布何罪臣各為其)¶
　(主耳且以布之賢而漢求之急此不北走胡當南走/越忌壯士以資敵此伍子胥所以鞭荆平王之墓也)¶
<pb:KR2k0048_WYG_042-4a>¶
　(君何不從容為上言耶滕公心知朱家大俠意布匿/其所果言於上而免之及布尊貴朱家終身不見布)¶
　(自闗以東莫不/延頸願交焉)¶
　梁石君(號東郭先生齊人與匱生友善曹參為齊相/初聞匱生名以禮聘為上客匱生日臣之里)¶
　(有夫死三日而嫁有終身不嫁者君將何取焉參曰/吾亦取其終身不嫁者爾匱生曰齊有東郭先生梁)¶
　(石君世之賢士也隠於深山終不詘身下志以求仕/君取婦之不嫁者取臣獨不取終身不仕之臣耶參)¶
　(乃因匱生束帛安車/迎東郭先生厚禮之)¶
　田　何(字子莊菑川人受易學於東武孫虞後徙杜/陵因自號杜田生何授東武王同洛陽周王)¶
　(孫丁寛齊服䖍皆註易傳俱本之田何惠/帝時屢徵不就帝親幸其廬受易一篇)¶
<pb:KR2k0048_WYG_042-4b>¶
　韋孟(魯國鄒人為楚元王傅歴子夷王及孫王戊/戊荒淫不道孟屢作詩以諫不從遂謝病歸)¶
　鄒陽(齊人景帝時呉王濞招致四方之士陽與嚴/忌枚乘等至呉俱以文辨著名呉王隂有邪)¶
　(謀陽上書諫不納去之梁從孝王遊被/譛下獄上書自明王立出之卒為上客)¶
　胡毋生(字子都齊人治公羊春秋為景帝博士與董/仲舒同業仲舒著書稱其徳年老歸敎於齊)¶
　(齊之言春秋/者宗事之)¶
　轅　固(齊人以治詩景帝時為博士竇太后好老子/書召問固固曰此家人言耳太后怒曰安得)¶
　(司空城旦書乎上以固亷直拜清河太傳疾免武帝/立復以賢良徵諸儒多嫉毁曰固老罷歸之時已九)¶
　(十餘矣公孫𢎞亦徵仄目視固固曰公孫子務正學/以言無曲學以阿世諸齊以詩顯者皆固之弟子)¶
<pb:KR2k0048_WYG_042-5a>¶
　申培公(魯人少與楚元王交俱事齊人浮邱伯受詩/楚元王子郢立命申公傅太子戊戊不好學)¶
　(胥靡申公申公愧之歸魯居家教授弟子自逺方至/受業者干餘人武帝使使束帛加璧安車迎申公至)¶
　(見上上問治亂之事申公已八十餘對曰為治不在/多言顧力行何如耳上黙然然已招致即以為太中)¶
　(大/夫)¶
　穆　生(魯人與申生白生俱受詩於浮丘伯故與楚/元王友善元王敬禮之穆生不嗜酒每為設)¶
　(醴及孫王戊即位忘設焉穆生曰醴酒不設/王之意怠不去楚人將鉗我於市遂謝病歸)¶
　白　生(魯國奄人受詩於浮丘伯與穆生申公/俱為楚中大夫後王戊淫暴胥靡白生)¶
　髙堂生(泰山平陽人著士禮十七篇授瑕邱蕭奮奮/授后蒼蒼授梁人戴徳戴聖言禮者咸宗之)¶
<pb:KR2k0048_WYG_042-5b>¶
　周　霸(魯人與徐偃同受詩於申公霸為膠西内史/偃為膠西中尉二人皆以亷節為王所重)¶
　闕門慶忌(魯人受詩於申公官/膠東内史以亷節稱)¶
　王　仲(瑯邪不其人隠居不仕景帝時避濟北/王興居之亂因浮海奔樂浪山家焉)¶
　汲　黯(字長孺濮陽人孝景時為太子洗馬武帝即/位黯為謁者時河内失火使往視之還報曰)¶
　(不足憂也但臣過河内傷水旱父子相食以便宜持/節發粟賑之請歸節伏矯制之罪上賢而釋之以數)¶
　(切諌不得留内遷東海太守以清静為治黯多病卧/閣内不出嵗餘東海大治上聞召為主爵都尉列於)¶
　(九卿上曰古有社稷之臣黯近之矣黯為治持大體/不拘文法面折不能容人之過嘗廷詰公孫𢎞多詐)¶
　(又責張湯於上前坐免數年復拜淮/陽太守以諸侯相秩居淮陽卒於官)¶
<pb:KR2k0048_WYG_042-6a>¶
　董仲舒(廣川人治春秋景帝時為博士下帷講誦弟/子以次相受業三年不窺園非禮不行學士)¶
　(皆師尊之武帝即位以賢良對策擢為江都相公孫/𢎞嫉之時膠西王縱恣數害國内大吏𢎞乃薦仲舒)¶
　(可相膠西及仲舒至王深加敬禮仲舒凡相兩國所/至皆有治聲歸家後不問生産所著春秋繁露雖公)¶
　(羊一家之學得聖經大義為多故/夫子留記云修吾書董仲舒也)¶
　路　卭(齊人景帝時官齊國中大夫時膠西菑川濟/南三國並應呉楚惟齊王不與其謀三國各)¶
　(以兵圍齊王使卭告於天子復令還報齊王使堅守/卭至城下兵圍數重不得入三國要而脅之使友其)¶
　(言卭許之因望見齊王曰漢已破呉楚方引兵救/齊必堅守無下三國欲誅之卭引頸就刑尋得免)¶
　嚴　安(齊國臨淄人武帝時以故丞相史上書言天/下侈靡離本徼末欲為制度以防其淫以和)¶
<pb:KR2k0048_WYG_042-6b>¶
　(其心後拜騎馬/令官至少府)¶
　終　軍(字子雲濟南人辯博能文年十八選為博士/至長安上書言事武帝異其文拜為謁者給)¶
　(事中奏對皆中上意累擢為諫大夫南越與漢和親/乃遣使南越說其王令入朝軍自請願受長纓必羈)¶
　(南越王而致之闕下遂往說越王越王請舉國内屬/天子大恱令使者留鎮撫之尋為越相吕嘉所殺時)¶
　(年二十餘故/世謂之終童)¶
　尹　齊(東郡茌平人以刀筆吏稍遷至御史事張湯/湯數稱以為亷武帝使督盜賊斬伐不避貴)¶
　(勢以能名/拜為中尉)¶
　公孫𢎞(字季菑川人家貧牧豕海上年六十徵為博/士使匈奴還報不合上意免歸五年復就徵)¶
<pb:KR2k0048_WYG_042-7a>¶
　(對䇿第一仕至丞相封平津侯丞相封侯自𢎞始於/是開東閣以延賢人為布被脫粟之飯奉禄以給故)¶
　(人賓客家無所餘年八十終丞相位有故人/不滿意因言其詐轅固亦以曲學阿世戒之)¶
　東方朔(字曼倩平原厭次人武帝時上書稱㫖待詔/金馬門建元中以諌營上林苑拜為太中大)¶
　(夫帝為竇太主置酒宣室使引内董偃朔陳偃有斬/罪三不得入宣室帝善之時天下侈靡百姓多離農)¶
　(畞朔陳孝文節儉諷帝燔甲乙之帳却走馬示不復/用又陳農戰强國之計朔指意放蕩喜詼諧然常觀)¶
　(察顔色直言切諌上雅納之著有客難及/非有先生論世多以神仙目之又詳仙釋)¶
　孔　臧(孔子十一代孫父藂以都尉破項羽功封蓼/侯臧嗣爵歴位九卿武帝時遷御史大夫辭)¶
　(曰臣世以經學為家相承作訓法今俗儒繁說逺本/雜以妖妄難可以訓侍中安國受詔綴集古義臣乞)¶
<pb:KR2k0048_WYG_042-7b>¶
　(為太常典臣家業與安國紀綱古訓使永埀後嗣/帝從之禮賜如三公著書十篇安國臧從弟也)¶
　顔　異(曲阜人復聖十一代孫武帝時為濟/南亭長以亷直見稱官至中大夫)¶
　孔安國(字子國臧從弟武帝時為博士承/詔作書傳又作孝經傳論語訓解)¶
　楊　何(字叔元菑川人從王同受易以授太中/大夫京房元光中亦徵為太中大夫)¶
　夏侯始昌(魯人通五經以齊詩尚書教授自董仲舒/韓嬰死後武帝得始昌甚重之始昌明於)¶
　(隂陽先言柏梁臺災至期果災後選/為昌邑王太傅族子勝亦以儒顯名)¶
　主父偃(齊國臨淄人學長短縱横術晩乃學易春秋/遊齊諸子間為諸儒排擯不容於齊北遊燕)¶
　(趙中山皆莫能厚乃西入闗上書言九事其八事為/律令一事諫伐匈奴與徐樂嚴安同召見上曰公等)¶
<pb:KR2k0048_WYG_042-8a>¶
　(皆安在何相見之晩一嵗中自即中四遷中大夫偃/以諸侯地大易驕說上令諸侯得推恩分子弟以地)¶
　(上從其計元朔二年偃言齊王淫佚事/遂拜為齊相王懼自殺上怒遂族偃)¶
　嬴　公(東平人與蘭陵褚大廣川段仲温吕步舒俱/事董仲舒受公羊春秋唯嬴公守學不失師)¶
　(法為昭帝諫大夫授/東海孟卿魯眭𢎞)¶
　兒　寛(千乘人治尚書受業孔安國貧無資用嘗為/弟子都養時行賃作帶經而鋤休息輒誦讀)¶
　(以射策為掌故功次補廷尉文學卒史寛為人温良/有亷知自將善屬文時張湯為廷尉㑹有疑奏掾史)¶
　(因使寛為之異日上問湯曰前奏非俗吏所及誰為/之者湯言兒寛上曰吾固聞之久矣後舉侍御史見)¶
　(上語經學上恱擢為中大夫遷左内史寛既治民勸/農桑緩刑罰理獄訟卑禮下士吏民大信愛之又奏)¶
<pb:KR2k0048_WYG_042-8b>¶
　(開六輔渠定水令以廣溉田收租嵗時裁闊狹與民/相假貸以故租多不入後冇軍發以負租課殿當免)¶
　(民恐失之輪租繦屬不絶/課復最累官御史大夫)¶
　雋不疑(渤海人治春秋為郡文學進退以禮武帝末/暴勝之為直指使者逐捕盜賊督課郡國以)¶
　(軍興誅不從命者勝之素聞不疑賢至渤海請與相/見不疑曰為吏太剛則折太柔則廢威行施之以恩)¶
　(然後樹功揚名勝之敬納其戒表薦為青州刺史昭/帝即位齊孝王孫劉澤交結郡國豪傑有異謀欲先)¶
　(殺青州刺史不疑發覺收捕皆伏其辜/擢為京兆尹京師吏民咸服其威信)¶
　眭　𢎞(字孟魯國蕃人少好任俠長乃變節從嬴公/受春秋以明經為議郎至符節令元鳳三年)¶
　(萊蕪南有大石自立昌邑社枯本卧復生上林苑中/僵栁亦自立孟推春秋之意當有從匹夫為天子者)¶
<pb:KR2k0048_WYG_042-9a>¶
　(乃上其書霍光以為妖言伏誅/後宣帝興於民間徵𢎞子為郎)¶
　顔安樂(字公孫魯國薛人家貧為學精力從眭孟治/公羊春秋官至齊郡太守丞授淮揚泠豐淄)¶
　(川任公由是顔/氏有冷任之學)¶
　孟　喜(字長卿東海蘭陵人父號孟卿善為禮春秋/授后蒼疏廣世所傳后氏禮疏氏春秋皆出)¶
　(孟卿喜從田王孫受易好自稱譽得易家候隂陽災/變書自言得之田生而同門梁丘賀證其非是舉孝)¶
　(亷為郎博士缺衆人薦喜上聞喜改師法遂不用喜/授同郡白光沛翟牧皆為博士由是有翟孟白之學)¶
　后　蒼(字近君東海郯人從孟卿受禮/說禮數萬言號曰后氏曲臺記)¶
　費　直(字長翁東萊人治易為郎至單父令/長於筮卦後瑯邪王璜能傳其業)¶
<pb:KR2k0048_WYG_042-9b>¶
　江　公(瑕邱人受穀梁春秋及詩於申公以詩授/韋賢以春秋授榮廣至宣帝時三世博士)¶
　章　賢(字長孺魯國鄒人質朴少欲篤志於學兼通/尚書以詩教授號稱鄒魯大儒徵為博士給)¶
　(事中進授昭帝詩累遷大鴻臚宣帝初即位賢以與/謀議安宗廟賜爵闗内侯以先帝師甚見尊重本始)¶
　(三年為丞相封扶陽侯以老病乞/歸丞相致仕自賢始卒諡節侯)¶
　龔　遂(字少卿山陽南平陽人以明經為昌邑王郎/中令王動作多不正遂為人忠厚剛毅有大)¶
　(節内諌諍於王外責傳相引經義陳禍福面刺王過/王至掩耳起走王廢遂以數諫諍減死宣帝以遂為)¶
　(渤海太守時嵗饑多盜遂至飭屬縣捕盜吏曰諸持/田器者皆良民吏無得問持兵者乃為賊詰之無少)¶
　(怠令下羣盗即時解散因開倉以賑恤之民有賣刀/買牛賣劍買犢之謡數年吏民富實獄訟衰止上聞)¶
<pb:KR2k0048_WYG_042-10a>¶
　(徵為水/衡都尉)¶
　王　吉(字子陽瑯邪臯虞人以郡吏舉孝亷為郎遷/雲陽令舉賢良為昌邑中尉王好遊獵動作)¶
　(無節吉上疏諫爭甚得輔弼之義及霍光迎王吉復/奏書切戒王既廢羣臣皆坐誅惟吉與龔遂以忠直)¶
　(數諫得減死宣帝時復為諫大夫上疏言得失謂俗/吏所以牧民者獨設刑罰以守之公卿之務在於期)¶
　(會簿書此非太平之基也上以為迂闊遂謝病歸吉/兼通五經能為鄒氏春秋以詩論語教授學者好梁)¶
　(邱賀說易令子駿受焉與貢禹為友屢薦於/朝故世稱王陽結綬貢禹彈冠即王子陽也)¶
　王　式(字思翁東平人為昌邑王賀師以詩授王後/王徵而復廢凡王左右近臣皆得死罪式曰)¶
　(臣嘗以詩諫凡忠臣孝子必反覆諷誦於王冀王從/於危亡失道之君未嘗不流涕陳戒而王卒不聴也)¶
<pb:KR2k0048_WYG_042-10b>¶
　(乃得減死歸家後宣帝時羣弟子爭傳式學譽於上/復詔為博士式辭曰刑餘之人豈宜復充禮官謝病)¶
　(不/起)¶
　丙　吉(字少卿魯人治律令為魯獄史積功勞稍遷/至廷尉右監武帝巫蠱事起詔吉治獄時宣)¶
　(帝生數月以皇曽孫坐繫吉擇謹厚女徒令保養得/全及帝即位絶口不道前恩帝後知之遂封博陽侯)¶
　(後五嵗為丞相吉嘗出逢羣鬬者死傷横道不問見/牛喘問之或譏吉吉曰方春少陽用事未可大熱恐)¶
　(牛近行因暑故喘此時氣失節恐有/所傷害也人以為知大體諡定侯)¶
　魏　相(字弱翁濟隂定陶人徙平陵少好學以對策/髙第為茂陵令茂陵大治後遷河南太守禁)¶
　(止姦邪豪强畏服人有告相賊殺不辜事下有司河/南戍卒都官皆願留作一年以贖太守罪老弱萬餘)¶
<pb:KR2k0048_WYG_042-11a>¶
　(人守闗欲入上書宣帝即位徵為御史大夫言霍氏/驕放宜削其權地節中為丞相封髙平侯相總領衆)¶
　(職甚稱上意風雨災變郡不上相輒奏/言之與丙吉同心輔政稱賢相諡憲侯)¶
　于　公(東海郯人為縣獄史决獄平允東海有孝婦/少寡無子養姑甚謹姑欲嫁之終不肯姑謂)¶
　(隣人曰柰何以我久累丁壯遂自經姑女告婦殺母/吏驗治之因誣服于公爭之勿得乃抱其具獄哭於)¶
　(府上因辭疾去太守竟論殺之郡中枯旱三年後太/守至卜筮其故于公曰孝婦不當死前太守强斷咎)¶
　(儻在是乎太守殺牛自祭孝婦因表其墓天立大雨/嘗曰吾治獄多隂徳後世必有興者令髙大其門可)¶
　(容駟馬車後子定/國孫永皆封侯)¶
　于定國(字曼倩東海郯人少學法律於其父于公以/材髙舉侍御史宣帝時為廷尉帝嘗稱之曰)¶
<pb:KR2k0048_WYG_042-11b>¶
　(張釋之為廷尉天下無冤民于定國為廷尉民自以/不冤甘露中為丞相封富平侯諡曰安子永以孝行)¶
　(聞官至御史大/夫尚館陶公主)¶
　夏侯勝(字長公魯人從始昌受尚書及洪範五行傳/徵為博士霍光以太后省政宜知經術白令)¶
　(勝用尚書授太后遷長信少府宣帝初即位議立武/帝廟樂勝獨爭之下獄大赦出為諌大夫上知勝素)¶
　(直謂曰先生正言無懲前事遷太子太傅受詔撰尚/書論語說及卒太后素服五日以報師傅之恩儒者)¶
　(以為/滎)¶
　夏侯建(字長卿勝從父子師事勝及歐陽髙左右采/獲又從五經諸儒問與尚書相出入者牽引)¶
　(以次章句具文飾說勝非之曰建所謂章句小儒破/碎大道建亦非勝為學疎略難以應敵建卒自專門)¶
<pb:KR2k0048_WYG_042-12a>¶
　(名經仕至太子少傅故/尚書有大小夏侯之學)¶
　梁丘賀(字長翁瑯邪諸人以能心計為武騎從太中/大夫京房受易更事田王孫宣帝聞京房明)¶
　(易求其門人得賀入說易上善之以為郎賀小心周/宻甚見信重官至少府圖形麒麟閣子臨亦以說易)¶
　(為黄門郎甘露中奉使問諸儒/於石渠臨學精熟専行京房法)¶
　疏　廣(字仲翁東海蘭陵人少好學明春秋徴為博/士太中大夫累遷太子太傅兄子受字公子)¶
　(亦以賢良舉為太子家令受好禮恭謹敏而有辭宣/帝幸太子宫受迎謁辭禮閑雅遂拜受為少傅平恩)¶
　(侯許伯白使其弟中郎將舜監䕶太子家上以問廣/廣諫以太子國儲副君師友必於天下英俊不宜獨)¶
　(親外家上善其言太子每朝太傅在前少傅在後父/子竝為師傅朝廷以為榮廣為受言曰知足不辱知)¶
<pb:KR2k0048_WYG_042-12b>¶
　(止不殆乃上疏乞骸骨許之既歸鄉里日令設酒食/與族人故舊相娯樂不為子孫増益産業曰賢而多)¶
　(財則損其志愚而多財則益其過既無/以教化子孫不欲益其過而生怨也)¶
　孔　霸(字次儒孔子十三代孫初為博士宣帝時為/太中大夫元帝即位拜太師賜爵闗内侯霸)¶
　(為人謙退不好權勢上欲致霸相位霸辭讓不受/自陳至三及卒上素服臨弔者再贈以列侯禮)¶
　蕭望之(字長倩東海蘭陵人後徙杜陵性好學治齊/詩事同縣后蒼博士白竒又從夏侯勝問論)¶
　(語禮服以射策甲科為郎及霍禹繼光為大司馬京/師雨雹望之奏對隂陽不和是大臣任政一姓擅執)¶
　(之所致也天子拜望之為謁者累遷諌大夫丞相司/直嵗中三遷官至二千石後霍氏敗益任用以為平)¶
　(原太守望之雅意在本朝乃上疏勸上納諫臣遂徵/入守少府宣帝察望之經明持重論議有餘材任宰)¶
<pb:KR2k0048_WYG_042-13a>¶
　(相欲詳試其政事復以為左馮翊上疏言西羌烏孫/事三年為御史大夫又左遷為太子太傅帝寢疾以)¶
　(望之為前將軍受遺詔輔政元帝暗弱恭顯用事望/之深嫉其奸謀去之不克反為所陷召赴獄乃飲酖)¶
　(自殺上聞之驚拊手曰曩固/疑其不就獄果然殺吾賢傅)¶
　韋元成(字少翁魯國鄒人丞相賢次子少好學修父/業尤謙遜下士以明經擢為諌大夫遷大河)¶
　(都尉父賢卒兄𢎞以坐宗廟事繫獄賢門下生與宗/家共矯賢令以元成為後元成佯為病狂讓其兄𢎞)¶
　(丞相御史劾奏元成實不病有詔引拜元成不得已/受爵宣帝髙其節使守河内以陪祀孝惠廟失儀削)¶
　(爵為闗内侯後為淮陽中尉與諸儒論同異於石渠/閣元帝永光中為丞相封侯故國元成為相七年守)¶
　(正持重不及父賢而/文采過之諡共侯)¶
<pb:KR2k0048_WYG_042-13b>¶
　貢　禹(字少翁瑯邪人以明經博行徵為博士歴凉/州刺史以病去官元帝時徵為諌大夫時年)¶
　(嵗不登郡國多困禹奏言當深察古道從其儉者灑/灑數千言又乞罷采珠玉使百姓一意農桑議建漢)¶
　(家宗廟多不應古禮帝皆/嘉納之官至御史大夫)¶
　周　堪(字少卿齊人事夏侯勝治尚書為博士論於/石渠經最髙元帝即位堪為光禄大夫與蕭)¶
　(望之竝領尚書事為石顯所譖皆免/官望之自殺上愍之迺擢堪光禄勲)¶
　林　尊(字長賓濟南人事歐陽髙治尚書為博士論/石渠官至少府太子太傅授平陵平當梁陳)¶
　(翁生由是歐陽/有平陳之學)¶
　京　房(東郡頓丘人元帝時齊郡太守以考功法/治郡後上封事言災異石顯誣之下獄死)¶
<pb:KR2k0048_WYG_042-14a>¶
　歐陽生(字和伯千乘人受尚書於伏生以授倪寛寛/授歐陽生子世世相傳至曾孫髙為博士髙)¶
　(孫地餘以太子中庶子授太子尚書後為博士論/石渠元帝即位至少府由是尚書世有歐陽氏學)¶
　徐　良(字游卿瑯邪人從梁人戴徳延君學禮累官/博士州牧郡守家世傳業由是大戴有徐氏)¶
　(之/學)¶
　諸葛豐(字少季瑯邪人以明經為郡文學御史大夫/貢禹除為屬舉侍御史元帝時擢為司𨽻校)¶
　(尉并以節加秩光禄大夫時侍中許章以外戚貴幸/事多不法豐欲奏劾章適逢章私出豐駐車舉節詔)¶
　(章下欲收之章馳車去豐追之章因得/入宫乞哀遂收節後徙城門校尉免歸)¶
　薛　宣(東海郯人元帝時為不其丞瑯邪太守趙貢/行縣見宣恱其能奏遷樂浪都尉又為寃句)¶
<pb:KR2k0048_WYG_042-14b>¶
　(令所在皆著賢聲人稱貢/為知人而宣為不負所舉)¶
　史　丹(字君仲魯國人徙杜陵以父髙任為中庶子/元帝即位為駙馬都尉侍中詔䕶太子家後)¶
　(帝寢疾欲易太子丹以親宻臣得侍疾上獨寢時直/入卧内伏青蒲上涕泣以死爭上意感悟謂丹曰無)¶
　(有此議太子得不易成帝即位累遷/左將軍封武陽侯以病歸第諡頃侯)¶
　匡　衡(字稚圭東海丞人性好學精力過人諸儒為/之語曰匡說詩解人頤射策甲科以不應補)¶
　(平原文學學者多上書薦衡經明後進皆欲從衡不/宜在逺方宣帝不甚用儒術遣衡歸元帝時以史髙)¶
　(薦累遷給事中時日食地震上疏言水旱之災生於/賦斂宜減宫室之度省靡麗之飾考制度修外内近)¶
　(中正遠巧侫放鄭衛進雅頌舉異才開直言疏入上/恱累遷御史大夫代韋元成為丞相封安樂侯成帝)¶
<pb:KR2k0048_WYG_042-15a>¶
　(即位復上疏戒妃匹勸經學及正南郊罷諸淫祀上/優禮之後以子醉殺人而有司奏衡專地盜土遂坐)¶
　(免子咸亦以明經歴位/九卿家世多為博士者)¶
　王　章(字仲卿泰山鉅平人以文學為諌大夫忠直/敢言成帝立遷司𨽻校尉大臣貴戚敬憚之)¶
　(已遷為京兆尹時帝舅大將軍王鳳輔政章雖為鳳/所舉非鳳専權不親附鳳㑹日食章奏封事召見言)¶
　(鳳不可任用宜更選忠賢上初受之而/卒不能從竟為鳳陷以大逆死獄中)¶
　王　駿(瑯邪臯虞人諌議大夫王吉之子受易於梁/邱賀以孝亷為郎陳咸匡衡薦駿經明行修)¶
　(有專對才厯諫大夫司𨽻校尉奏&KR0693;丞相匡衡遷少/府成帝欲大用之出駿為京兆尹試以政事先是京)¶
　(兆有趙廣張敞王尊王章至駿皆有能/名故京師稱曰前有趙張後有三王)¶
<pb:KR2k0048_WYG_042-15b>¶
　白子友(齊人成帝時隠居東平陵南棠山石室躬耕/養母慮糧儲不繼因自食橡栗飲水以讀易)¶
　(神為夜降時朱雲陳/咸皆自魯來師事之)¶
　朱　雲(字游魯人徙平陵從白子友受易又從蕭望/之受論語成帝時丞相張禹以帝師尊重而)¶
　(潛阿王氏雲上書願賜上方斬馬劍斷佞臣一人頭/以厲其餘上問誰也對曰安昌侯張禹上大怒御史)¶
　(將雲下雲攀殿檻檻折呼曰臣得從龍逢比干遊於/地下足矣左將軍辛慶忌免冠叩頭曰此臣素著狂)¶
　(直使其言是不可誅其言非固當容之上意/解後當治檻上曰勿易因而葺之以旌直臣)¶
　師　丹(字仲公瑯邪東武人治詩事匡衡舉孝亷為/郎後為東平王太傅丞相翟方進御史大夫)¶
　(孔光舉丹議論深博亷正守道徵為光禄大夫成帝/末為太子太傅哀帝即位為大司馬尋徙大司空封)¶
<pb:KR2k0048_WYG_042-16a>¶
　(髙樂侯丹自以師傅居三公位得信於上書數十上/多切直之言時欲追尊定陶共王為共皇帝傅太后)¶
　(為共皇太后丹抗議切諌以為非所以明尊無二上/重大宗承正統之義由是不合帝意遂罷歸平帝即)¶
　(位復封義陽/侯諡曰節)¶
　馬　宫(字游卿東海戚人治嚴氏春秋以射策甲科/為郎後為丞相司直師丹薦宫行能髙潔遷)¶
　(廷尉平青州刺史汝南九江太守所在見稱徵為/詹事光禄勲代孔光為大司徒為太師封扶徳侯)¶
　蕭　育(字次君東海蘭陵人太傅望之子少以父任/為太子庶子元帝時為御史大夫歴右扶風)¶
　(有威望成帝時以育為太山太守嘗上章請還王章/妻子之徙合浦者許之併贖還其故有田宅南郡多)¶
　(盜又移育為南郡太守所至盜即平仕終光禄大夫/執金吾弟咸字仲為以茂才累遷河東太守季弟由)¶
<pb:KR2k0048_WYG_042-16b>¶
　(字子驕舉賢良為定陶令累遷安定江夏陳/留三郡太守治績皆冇賢聲人稱克世其家)¶
　伏　理(字君游瑯邪東武人世稱名儒以詩授成帝/理與師丹同受詩於匡衡官至髙密傅由是)¶
　(齊詩有師伏/之學行于世)¶
　房　鳳(字子元不其人治穀梁春秋大將軍王根薦/鳳明經通達遷五官中郎將與王龔劉歆共)¶
　(校書歆嘗欲立左氏春秋帝以問鳳鳳是其說大司/空師丹奏歆非毁先帝所立乃罪歆出鳳為九江太)¶
　(守至青/州牧)¶
　鄭　𢎞(字穉卿泰山剛人與兄昌俱明經通法律昌/為&KR0240;郡太守𢎞以南陽太守入為右扶風代)¶
　(韋元成為御史大夫/坐與京房議論免官)¶
<pb:KR2k0048_WYG_042-17a>¶
　樓　䕶(字君卿齊人少為醫長安後學經傳為王氏/五侯上客䕶為人短小精辯議論常依名節)¶
　(舉方正為諌大夫使郡國稱意擢為天水太守/數嵗免復以薦為廣漢太守元始中封息鄉侯)¶
　炔　欽(字幼卿齊人受大夏侯禮於長安許商商嘗/目欽為文學之科哀帝時為博士徒衆尤盛)¶
　鄭　崇(字子游髙宻人少為郡文學史至丞相大車/屬哀帝擢為尚書僕射數廷爭上納之每見)¶
　(曳革履上笑曰我識鄭尚書履聲上欲封傅太后從/弟商崇諫以無故封商壊制度非傅氏之福傅太后)¶
　(大怒上即下詔封商又以幸董賢過度諫由是重/得罪尚書令趙昌素少崇因誣以重罪死獄中)¶
　陳　湯(字子公魯人博達善屬文以薦為郎數求使/外國遷西域副校尉與甘延壽俱出湯為人)¶
　(沈勇有大慮多策謀喜竒功與甘延壽矯制發師遂/斬郅支單于揚威萬里拜湯為射聲校尉爵闗内侯)¶
<pb:KR2k0048_WYG_042-17b>¶
　(後驗湯言康居王為侍子不實論死以谷永疏救奪/爵為士伍西䕶都䕶段㑹宗為烏孫兵所困朝用湯)¶
　(議悉如所料元始中/追諡湯封湯子為侯)¶
　孔　光(字子夏孔子十四代孫明經學成帝時為博/士奉使稱旨時博士選三科光以髙第為尚)¶
　(書累遷光禄勲凡典樞機十餘年守法度修故事據/經法以心所安而對不希指茍合時有進諫輒削草)¶
　(稿恐彰主過後代翟方進為丞相封博山侯哀帝立/光以先帝時議繼嗣有持異之隙又重忤傅太后指)¶
　(遂策免嗣旬嵗間閱三相皆不及光上由是思之徵/光為大夫尋為丞相復故國博山侯平帝時王莽為)¶
　(大司馬權日盛光憂懼不知所出明年光/為太師稱疾辭位歸老於第諡簡烈侯)¶
　孔　均(字長平孔子十六代孫平帝時封褒/戒侯王莽欲以為太尉三以疾辭)¶
<pb:KR2k0048_WYG_042-18a>¶
　王　崇(瑯邪臯虞人京兆尹駿子以父任為郎歴刺/史郡守有能名建平中為御史大夫坐詋詛)¶
　(下獄左遷大司農平帝初為大司空封扶平侯莽秉/政崇謝病就國崇好節車服及遷徙去所載不過囊)¶
　(衣天下服其/亷而怪其奢)¶
　鮑　宣(字子都渤海髙城人好學明經舉孝亷為郎/哀帝時為諌大夫時丁傅子弟竝進董賢貴)¶
　(幸宣上書言不宜敦外親小童又言故丞相孔光可/大委任上以宣名儒優容之明年日食宣復上書言)¶
　(董賢但以令色諛言自進賞賜無度適以害之復徵/何武師丹彭宣傅喜以應天心上納宣言拜宣為司)¶
　(𨽻以坐距閉使者下廷尉獄博士弟子王咸等守闕/上書宣得減死徒上黨平帝即位王莽秉政案誅忠)¶
　(直不附己者宣/及何武等皆死)¶
<pb:KR2k0048_WYG_042-18b>¶
　張　匡(字文通山陽人習韓詩作/章句屢徵有道博士不就)¶
　毋將隆(字君房東海蘭陵人大司馬王音奏請隆為/從事中郎累遷潁川太守哀帝即位以髙第)¶
　(入為京兆尹遷執金吾時侍中董賢方貴幸上使中/黄門發武庫兵前後十輩送董賢及上乳母王阿舍)¶
　(隆奏言武庫兵器天下公用繕治皆度大司農錢民/力分於弄臣武兵設於微妾非所以示四方也請收)¶
　(還武庫上不恱後左遷南郡/太守以不附莽免官徙合浦)¶
　索盧放(字君陽東郡人以尚書教授千餘人初署郡/門下掾更始時使者督行郡國太守有事當)¶
　(死放前言曰今天下所以苦王氏歸心皇漢者實以/聖政寛仁故也而𫝊車所過太守受誅誠恐天下惶)¶
　(懼各生疑變願以身代之遂前/就斬使者義而赦之由是顯名)¶
<pb:KR2k0048_WYG_042-19a>¶
　李　忠(字仲都東萊黄人元始中以父任為郎更始/立拜都尉與任光同奉光武為右大將軍累)¶
　(以戰功封中水侯從平龎萌董憲等遷丹陽太守三/公奏課為天下第一乃遷豫章太守以病去官圖形)¶
　(雲/臺)¶
　伏　湛(字惠公瑯邪東武人為平原太守時赤眉兵/起天下驚擾湛獨晏然教授不廢門下有欲)¶
　(勸湛起兵者即斬首以狥於是吏民向信郡賴以全/光武時徵拜大司徒封陽都侯數進諌言嘗奏行鄉)¶
　(飲酒禮上/嘉納之)¶
　王　良(字仲子東海蘭陵人少好學習小夏侯尚書/王莽時寢病不仕教授諸生千餘人建武三)¶
　(年徵拜諌議大夫數有忠言以禮進止六年為大司/徒司直在位恭儉布被瓦器妻子不入官舍司徒史)¶
<pb:KR2k0048_WYG_042-19b>¶
　(鮑恢以事過東海見良妻布裙曳柴從田/中歸恢乃下拜歎息後以病歸累徵不應)¶
　邴　漢(瑯邪人以清行徵用至京兆尹太中大夫王/莽秉政漢乞骸骨歸老於郷里漢兄子曼容)¶
　(亦養志自修為官不肯過六百/石輒自免去其名過出於漢)¶
　郭　巨(肥城人家貧父早逝事母苦甘旨不繼冇子/方三嵗慮其常分母食因與妻謀曰吾不能)¶
　(致豐美以奉母母又分半以飼子是貽親以饑也子/可復得而親年不可復得不如瘞此子併力以事毋)¶
　(遂掘地欲埋之至尺餘得黄金一釡鐫字/十二曰天賜郭巨官不得取民不得奪)¶
　逢　萌(都昌人家貧為亭長既而歎曰大丈夫安能/長為人役乃之長安授尚書郎時王莽殺其)¶
　(子宇萌謂人曰三綱絶矣不去禍將及即掛冠都城/門攜其家浮海客於遼東及光武即位始還隠居勞)¶
<pb:KR2k0048_WYG_042-20a>¶
　(山屢徴/不起)¶
　禽　慶(北海人王莽時隠居不仕與向子平同遊五/嶽遂不知所終又鮑宣傳云禽慶栗融薛章)¶
　(薛方四人皆齊隠/士去官不仕王莽)¶
　徐　房(北海人與逢萌友/善亦隠居不仕)¶
　王君公(平原人與同邑李子雲北海逢萌相友善同/為尚書郎君公數言事不用辭疾歸徉狂自)¶
　(肆以儈牛為生口無二價時人/為之語曰避世牆東王君公)¶
　李子雲(平原人與王君公同為郎君公去官歸子/雲即隨之隠居教授受業者常至千人)¶
　曹　竟(字子期山陽人王莽簒漢去官不仕更始徵/竟以為丞相不受㑹赤眉入長安竞手劍相)¶
<pb:KR2k0048_WYG_042-20b>¶
　(格不克/死之)¶
　兒　萌(齊郡人赤眉兵起萌兄弟二人逃匿俱被/執將殺之萌叩頭乞以身代兄賊兩釋之)¶
　伏　隆(字伯文瑯邪東武人張步據齊地光武以隆/為大中大夫持節使青徐拜步東萊太守㑹)¶
　(劉永遣使立步為齊王步貪王爵執隆不聴復命隆/上書曰隆奉使無狀雖在困厄授命不顧願以時進)¶
　(兵毋以臣隆/為念遂被殺)¶
　度　尚(字博平山陽湖陵人為郡上計吏拜郎中除/上虞長尚為政嚴峻發摘奸非如神遷文安)¶
　(令遇時疫穀貴人饑尚開倉賑給及為荆州刺史窮/追卜陽等賊破其三屯多獲珍寶時卜陽黨衆猶盛)¶
　(尚欲擊之而士卒驕富莫有鬬志尚潛焚其營珍積/皆盡尚因曰卜陽等足富數年但恐諸卿不并力耳)¶
<pb:KR2k0048_WYG_042-21a>¶
　(所亡少少何足介意衆咸憤踊遂破平之後/以討罪有功累官至遼東太守封右鄉侯)¶
　王　望(字慈卿瑯邪人光武時自議郎遷青州刺史/有威名時災旱望行部見百姓裸形草食以)¶
　(便宜發給所在布粟事畢上言朝廷以望不先表請/欲議罪鍾離意言望懐義忘罪不宜繩之以法乃赦)¶
　(之/)¶
　王　青(字公然東郡聊城人祖父翁與太守翟義起/兵攻王莽弗克翁獨守節力戰莽遂燔燒之)¶
　(父隆建武初為都尉功曹青為小史從都尉行縣道/遇賊隆以身衛都尉遂死於難青被矢貫咽音聲流)¶
　(喝前郡守以青身有金夷竟不能舉張酺為東郡太/守見之嘆曰豈有一門忠義而爵賞不及乎遂上疏)¶
　(薦青三世死節宜䝉顯異奏下三/公由此為司空所辟仕至郡太守)¶
<pb:KR2k0048_WYG_042-21b>¶
　髙　詡(字季回平原般人曽祖嘉以詩授元帝仕至/上谷太守詡世傳魯詩以信行清操知名王)¶
　(莽簒位不仕光武初以宋𢎞荐徵詡/為郎歴博士大司農在朝以方正稱)¶
　曹　曽(字伯山濟隂人千乘歐陽生𫝊伏生尚書至/歙八世皆為博士曽從歙受尚書門徒三千)¶
　(人積石為倉以藏書號曹氏書倉位/至諫議大夫子祗河南尹傳父業)¶
　孔　奮(字君魚從劉子駿受春秋左傳精究其義王/莽之亂避地河西竇融以為姑臧長力行清)¶
　(潔光武時官/至武都太守)¶
　曹　充(魯國薛人持慶氏禮建武中為博士從巡狩/岱宗定封禪禮受詔立七廟三雍大射養老)¶
　(禮儀明帝即位充上言漢再受命當自制禮以/示百世拜侍中作章句辨難於是遂有慶氏學)¶
<pb:KR2k0048_WYG_042-22a>¶
　丁　恭(字子然山陽東緡人習公羊嚴氏春秋建武/中為少府恭學義精明世稱大儒太常樓望)¶
　(侍中承宫長水校尉樊鯈等皆受業/於恭拜侍中祭酒光武每事咨訪焉)¶
　衛　宏(字敬仲東海人少與河南鄭興俱好古學從/九江謝曼卿受毛詩因作毛詩序善得風雅)¶
　(之旨後從杜林更受古文尚書為作訓旨濟南徐巡/師事之宏亦以儒顯由是古學大興光武以宏為議)¶
　(郎/)¶
　甄　宇(字長文北海安丘人習嚴氏春秋建武中為/博士毎臘詔書賜博士一羊羊有大小肥瘦)¶
　(博士祭酒議欲殺羊分肉又欲投鈎宇乃先取最瘦/者由是不復有爭訟後召㑹問瘦羊博士所在京師)¶
　(因以號之稍遷太子少傅子普普子承尤/篤學諸儒以承三世傳業莫不歸服之)¶
<pb:KR2k0048_WYG_042-22b>¶
　牟　萇(字君髙樂安臨濟人少習歐陽尚書不仕王/莽建武二年拜博士遷河内太守諸生講學)¶
　(者常有千餘人著尚書章句皆本之/歐陽氏子紆隠居教授門生千人)¶
　禮　震(字仲威平原人師事大司徒歐陽歙受尚書/歙坐罪下獄震年十七自繫尚書求代歙死)¶
　(曰歙學為儒宗八世博士門單子幼未能傳學上令/陛下獲殺賢之譏下使學者喪師資之益乞殺身以)¶
　(代歙命書奏而歙已死獄中乃徒/步歸光武嘉其仁義拜震郎中)¶
　伏　恭(字叔齊瑯邪東武人司徒湛兄子也湛弟黯/明齊詩改定章句作解說九篇恭少傳黯學)¶
　(光武時太常試經第一拜博士遷常山太守敦修學/校敎授不輟由是北州多為伏氏學明帝臨雍拜恭)¶
　(司空章帝行饗禮以恭為/三老子壽官至東郡太守)¶
<pb:KR2k0048_WYG_042-23a>¶
　周　澤(字稚都北海安邱人少習公羊嚴氏春秋隠/居教授中元初為黽池令奉公克已吏人愛)¶
　(之拜太常果敢直言數有據爭明帝以北地太守廖/信贓物班諸亷吏唯澤及光禄勲孫堪特䝉賜焉堪)¶
　(字子穉明經學有志操以節介氣勇/自行行類於澤故京師號曰二穉)¶
　王　景(字仲通瑯邪不其人少學易沈深多技藝明/帝時辟司空府詔景與將作謁者王呉共修)¶
　(作浚儀渠呉用景墕流法水乃不為害後議修汴渠/遣景與王呉修築景商度地勢鑿山阜破砥磧直&KR0914;)¶
　(溝澗防遏衝要疏決壅積十里立一水門令更相迴/注夏渠遂成景由是知名後為廬江太守修起稻田)¶
　(教用犂耕/境内豐給)¶
　王　扶(字子元掖縣人少修節行客居不其縣所在/化其徳國相張宗請謁不應欲强致之遂杖)¶
<pb:KR2k0048_WYG_042-23b>¶
　(䇿歸里太傅鄧禹聞其賢辟不至後拜議郎會見恂/恂然性沈正不可干以非義永平中劉復著漢徳頌)¶
　(稱扶為/名臣云)¶
　牟　融(字子優北海安邱人少博學以尚書教授舉/茂才為豐令州郡稱最永平中入為司𨽻校)¶
　(尉多所舉正百僚敬憚之後由大司農進為司空融/經明才髙善論議舉動方重得大臣節肅宗朝為太)¶
　(尉叅録/尚書事)¶
　呉　良(字太儀臨淄人為郡吏嵗旦入賀門下掾王/望舉觴上壽謟稱太守功徳良曰望欺謟願)¶
　(無受觴太守斂容而止東平王蒼薦其學通師法行/中表儀明帝以為議郎因劾信陽侯隂就倚恃外戚)¶
　(無人臣禮左轉為郎/邱長官終司徒長史)¶
<pb:KR2k0048_WYG_042-24a>¶
　寒　朗(字伯竒魯國薛人好經學永平中以謁者守/侍御史與三府掾屬考按楚獄察出忠平等)¶
　(奸誣力爭上前章帝幸洛陽録囚徒理/出千餘人拜為濟陽令終清河太守)¶
　江　革(字次翁臨淄人少孤遭亂負母逃數遇賊涕/泣哀求辭氣誠懇賊不忍殺指示避兵之方)¶
　(遂得俱全轉客下邳貧窮裸跣行傭供母母終廬墓/不除服永平初舉孝亷為郎補楚大僕終諫議大夫)¶
　董　永(千乘人父亡無以塟乃從人貸錢一萬曰無/償當以身作傭𦵏畢道遇一婦人求為永妻)¶
　(永與詣錢主令織縑叄百匹以償一月而畢辭永曰/我天之織女縁君孝上帝令我助君償債言訖凌空)¶
　(去/)¶
　承　宫(字少子瑯邪姑幕人少孤為人牧豕鄉里徐/子盛以春秋授諸生宫息廬下聴講勤學不)¶
<pb:KR2k0048_WYG_042-24b>¶
　(怠三府更辟皆不就永平中徵拜博士遷中郎將數/納忠諌朝臣憚其節名播匈奴單于使來嘗求見之)¶
　(官至侍/中祭酒)¶
　曹　褒(字叔通魯國薛人侍中充子傳父業博雅疎/通章帝欲制定禮樂褒為博士上疏陳禮樂)¶
　(之本制改之意拜侍中受命次序禮事依準舊典為/百五十篇太尉張酺等非之漢禮竟不行出為河内)¶
　(太守時春夏大旱褒去姦殘澍雨降秋大熟復為侍/中褒博物識古為儒者宗作通義十二篇又傳禮記)¶
　(四十九篇教授諸生千/餘人慶氏學遂行於世)¶
　孔　僖(字仲和自安國以下世傳古文尚書毛詩僖/與崔篆孫駰相友善同遊太學習春秋章帝)¶
　(以為蘭臺令史帝東巡幸闕里以太牢祠孔子僖因/自陳謝應對稱㫖拜郎中使校書東觀終於臨晉令)¶
<pb:KR2k0048_WYG_042-25a>¶
　魏　應(字君伯任城人習魯詩為博士累官光禄大/夫應經明行修弟子自逺至著録數千人章)¶
　(帝甚重之時會諸儒於白虎觀講論五經同異使應/専掌難問侍中淳于恭奏之帝親臨稱制如石渠故)¶
　(事/)¶
　戴　宏(字元襄濟北剛人膠東相呉祐聞宏諷誦之/音竒而厚之願與為友宏知名東夏卒成儒)¶
　(宗官至酒泉/太守有清譽)¶
　鄭　均(字仲虞東平任城人兄為縣吏受禮遺均諌/不聴脫身為傭得錢帛以與兄曰物盡可復)¶
　(得吏坐贓終身捐棄兄悟遂亷潔州郡辟召稱疾不/應建初六年公車特徵乃至再遷尚書數納忠言帝)¶
　(重之後病乞歸遂不起帝東巡/過任城幸其舍賜尚書禄終身)¶
<pb:KR2k0048_WYG_042-25b>¶
　淳于恭(字孟孫北海淳于人家有山田果樹人或侵/盜輒助為收採又見偷刈禾者恭念其愧因)¶
　(伏草中盜去乃起里落化之王莽末恭兄將為盜所/烹恭請代得與俱免兄崇既卒恭養㓜孤教誨學問)¶
　(有不如法輒反用杖自箠以感悟之兒慙/而改過章帝下詔美恭素行除為議郎)¶
　魏　霸(字喬卿濟隂句陽人建初中舉孝亷和帝時/為鉅鹿太守以簡朴寛恕為政掾吏有過先)¶
　(誨其失不改乃罷吏相毁訴霸稱他吏之長不/及其短言者懐慙譖訟遂息後官至光禄大夫)¶
　童　恢(字漢宗瑯邪姑幕人父仲玉值嵗饑傾家賑/恤族里全活者以百數恢少為郡吏執法亷)¶
　(平除不其令吏民有違禁者隨方曉示其善者則嘉/勞之教民耕織皆有條章比縣流民徙歸者二萬餘)¶
　(户民嘗為虎所害恢設檻捕獲二虎咒曰王法殺人/者死傷人則論法若殺人者當埀頭伏罪非者其號)¶
<pb:KR2k0048_WYG_042-26a>¶
　(呼稱寃一虎低頭閉目即殺之一視恢鳴號乃釋放/吏人作歌以頌之後遷丹陽太守弟翊字漢文以孝)¶
　(亷除須昌長/治亦冇異政)¶
　戴　封(字平仲濟北剛人年十五詣太學師/申君申君卒封為營䕶喪𦵏至東海)　(東海/母以)¶
　(封當還豫為娶妻封經其家拜親不宿而去還京師/卒業以對策第  遷西華令蝗不入境大旱禱請無)¶
　(獲乃積薪自焚火起大雨遷中山相諸縣囚四百餘/人辭狀已定當行刑封哀之皆遣歸與還尅期無一)¶
　(違者永元中/徵拜太常)¶
　孟　宗(字恭武孟子十九代孫事母至孝母嗜笋冬/月末生宗入林泣之笋忽出取以供母後為)¶
　(鹽池司馬自捕魚作鮓寄母母不受曰汝/為魚官以鮓寄我非避嫌也後歴官司空)¶
<pb:KR2k0048_WYG_042-26b>¶
　所　輔(永初二年劇賊畢豪等入平原界縣令劉雄/將吏士乘船追之至厭次河與賊合戰雄敗)¶
　(被執賊以矛刺之時輔為小吏前叩頭求哀願以身/代賊縱雄而刺輔貫心洞背即死東郡太守捕得豪)¶
　(等具以狀上詔書追傷之賜/錢二十萬除父奉為郎中)¶
　王　龔(字伯宗山陽髙平人初舉孝亷行遷青州刺/史劾奏貪濁二千石數人安帝嘉之徵拜尚)¶
　(書建光中遷汝南太守政崇温和引進郡人黄憲陳/蕃憲不屈蕃遂就吏累官至太尉龔嫉宦官専權上)¶
　(書極言其狀諸黄門恐懼各使賔客誣奏龔罪李固/乃奏記於梁商曰王公以堅貞之操而為讒人所搆)¶
　(語曰善人在患饑不及餐此/其時也梁商言於帝乃得釋)¶
　成翊世(字季明平原樂陵人好學明道少為郡吏嘗/諌鄧太后歸政後安帝徵為尚書郎見納用)¶
<pb:KR2k0048_WYG_042-27a>¶
　(延光中中常侍樊豐等譛太子保翊世詣尚書訟之/深言中常侍樊豐等誣罔之狀不從豐因陷以罪下)¶
　(獄免歸及太子保復立是為順帝徵拜議郎不/受執政者交引除尚書在朝正色百僚敬之)¶
　郎　宗(字仲綏安邱人學京氏易善風角星算知占/候吉凶安帝詔對稱旨拜呉令嘗上書言京)¶
　(師當有大火記以時日果如其言上以博士徵之宗/恥以占候見知夜懸印綬於庭遯居華山終身不歸)¶
　郎　顗(字稚光安邱人父宗善風角星算為呉令顗/少傳父業兼通經典勤心銳思朝夕無倦順)¶
　(帝時災異數見公車徵顗乃拜章言其/故復陳便宜七事拜為郎中辭疾不就)¶
　滕　撫(字叔輔北海劇人初為涿令有文武才用太/守以其能委任郡職風政修明流愛於人在)¶
　(位七年道不拾遺順帝末揚徐盗起朝廷博求將帥/以撫為九江都尉討賊大破之東南悉平以撫為左)¶
<pb:KR2k0048_WYG_042-27b>¶
　(馮翊所得賞賜盡分麾下撫方直不交權勢太/尉胡廣承宦官旨奏黜撫故不得封天下冤之)¶
　范　式(字巨卿山陽金鄉人少遊太學與汝南張劭/為友竝告歸式為劭曰後二年當過拜尊親)¶
　(乃尅期别至期劭白母請設具待范母曰二年之别/千里約言爾何信之審耶劭曰巨卿信士必不乖違)¶
　(式果如期至後式仕郡功曹而劭寢疾嘆曰恨不見/吾死友遂殁式夢劭來訣别即告太守馳往赴之劭)¶
　(將𦵏而柩不前移時乃見有素車白馬號哭而來者/其母望之曰是必山陽范巨卿也留止冢次為修墳)¶
　(樹而去長沙陳平子亦在太學慕式不及見臨終乃/製帛為書以遺式令其妻往見式式愴然悲泣乃營)¶
　(䕶其喪歸𦵏長沙計吏上式行三府竝辟不就舉州/茂才四遷荆州刺史時有友人孔嵩以家貧親老變)¶
　(姓名充導騎式審識之把臂語平生甚歡勅縣代嵩/嵩以先傭未竟不去式仕終廬江太守嵩亦為南海)¶
<pb:KR2k0048_WYG_042-28a>¶
　(太守俱/有威名)¶
　趙　苞(字威豪東武城人舉孝亷為廣陵令視事三/年政教清明遷遼西太守抗厲威嚴名振邊)¶
　(俗遣使迎母及妻子垂當到郡母及妻子為賊劫質/載以擊郡苞督兵禦之賊出母示苞母曰無負忠義)¶
　(遂力戰破賊母妻遂為所害苞𦵏母訖謂鄉人曰食/禄以避難非忠也殺母以全義非孝也何面目立於)¶
　(天下嘔血而/死封鄃侯)¶
　孔季彦(曲阜人孔子二十代孫守其家業門徒數百/人梁人有繼母殺父其子殺之有司欲當以)¶
　(大逆季彦曰繼母如母謂有父也今既殺父母名已/絶昔文姜與弑魯桓春秋去其姜氏宜以非司寇而)¶
　(擅殺當之不當以逆論延光元年河西大雨雹安帝/召見問故對曰此隂乘陽之徵也今貴臣擅權母后)¶
<pb:KR2k0048_WYG_042-28b>¶
　(黨盛陛下宜修聖徳慮此二者帝黙然左右皆惡之/季彦曰吾豈容媚勢臣而欺人主乎舉孝亷不就)¶
　滕　延(字伯行北海人為濟北相時中常侍侯覽小/黄門段珪在濟僕從賓客侵凌百姓劫掠行)¶
　(旅延收捕殺數十人陳屍道路珪怒/訴於帝坐免官後為京兆尹冇理名)¶
　王　暢(字茂叔山陽髙平人太尉龔子舉茂才四遷/尚書令出為齊相徵拜司隷校尉所治稱嚴)¶
　(明以坐事免官太尉陳蕃薦暢清方公正由是拜為/南陽太守奮厲威猛功曹張厰諫曰化人在徳不在)¶
　(用刑暢因更崇寛政教化遂行郡中奢靡相尚/暢以布衣皮褥矯之後官至司空名在八俊)¶
　公沙穆(字文又膠東人習韓詩公羊春秋尤鋭意河/洛推步之術隠東萊山富人王仲欲以百萬)¶
　(金與穆為資穆曰以貨求位吾不為也後舉孝亷遷/繒相繒侯故不法穆至開喻之轉𢎞農令有善政)¶
<pb:KR2k0048_WYG_042-29a>¶
　襄　楷(字公矩平原人好學博古善天文隂陽之術/桓帝時宦官専朝災異尤數楷詣闕上書言)¶
　(災異之故殺太守成瑨劉瓆等之冤又云聞宫中立/黄老浮圖之祠而嗜慾不去殺伐過理大違其道書)¶
　(上詔尚書問狀中平中徵為博士不至/後罹黨禁賴平原相史弼爭之得免)¶
　司馬均(字少賔東萊人隠居教授不應辟命誠信行/乎鄉里人冇所爭輒曰而敢祝少賔乎不直)¶
　(者終無敢言和帝時官至/侍中以衰老歸賜大夫禄)¶
　孫　斌(齊人桓帝時第五種為衛相斌為門下掾種/善遇之種遷兗州刺史舉劾中常侍單超兄)¶
　(子匡贓罪超以事陷種徙朔方超甥董援為朔方太/守畜怒以待時斌已辭掾隠跡屠釣問具聞超謀乃)¶
　(謂其友人閭子直甄子然曰危者易仆可為寒心吾/今方追第五使君庶兔其難將以付子二人曰是吾)¶
<pb:KR2k0048_WYG_042-29b>¶
　(心也於是斌晨夕追種於太原遮險格殺送吏以所/乘馬與種斌自步從一晝夜行四百餘里匿種於閭)¶
　(甄二家後數年會/赦種乃得脫歸)¶
　孫　嵩(字賔碩北海安邱人延熹中京兆趙岐避宦/官之禍自匿姓名賣餅北海市中嵩年二十)¶
　(餘察岐非常人停車呼與共載岐懼失色嵩乃下車/幰密問岐曰視子非賣餅者又相問而色動不有重)¶
　(怨即亡命乎我北海孫賔碩闔門百口勢能相濟岐/以實告嵩歸向母曰出行乃得死友迎入上堂饗之)¶
　(極歡蔵岐複壁中後岐得出仕至刺/史太僕而賔碩亦從此顯名於東國)¶
　何　休(字邵公任城樊人質朴訥口而雅冇心思精/研六經世儒無及者作公羊春秋詁解覃思)¶
　(不闚門十有七年又註訓孝經論語皆經緯典謨不/與守文同說以春秋駁漢事六百餘條妙得公羊本)¶
<pb:KR2k0048_WYG_042-30a>¶
　(意初太傅陳蕃辟之蕃敗坐廢黨禁解又辟司徒羣/公表休道術深明宜侍帷幄倖臣不恱之乃拜議郎)¶
　(屢陳忠言終/諫議大夫)¶
　張　儉(字光節山陽髙平人初舉茂才以刺史非其/人謝病不起延熹八年為東郡督郵劾中常)¶
　(侍侯覽不軌及其母罪惡請誅之覽誣儉以黨遂亡/命逃走望門投止人重其名行破家相容中平間徵)¶
　(拜少府不就建安初徵為衛尉見/曹氏漸興闔門懸車不預政事)¶
　李　篤(東萊黄人黨錮起山陽張儉亡命止篤家黄/令毛欽操兵到門篤引欽謂曰張儉知名天)¶
　(下而亡非其罪縱儉可得寧忍執之乎欽因起謂篤/曰蘧伯玉恥獨為君子足下如何自専仁義篤曰篤)¶
　(雖好義明庭今日載其半矣欽嘆息/而去篤因縁送儉出塞以故得免)¶
<pb:KR2k0048_WYG_042-30b>¶
　劉　瓆(字文里髙唐人為太原太守時小黄門趙津/與南陽大滑張氾等奉事中官乘勢犯法瓆)¶
　(與南陽太守成瑨竝考殺之宦官怨恚有司承㫖瓆/瑨罪當棄市陳蕃上疏訟瓆等志欲去惡不宜令羣)¶
　(豎妄相交搆不納竟死獄中天下冤/之平原人襄楷亦上書訟冤不報)¶
　劉　儒(字叔林東郡陽平人舉孝亷遷侍中桓帝時/詔求直言儒上封事辭甚忠切出為任城相)¶
　(尋徵為議郎會竇武事下獄自殺儒為八厨/之一郭泰嘗稱其口訥心辨有圭璋之質)¶
　劉　梁(寧陽人漢宗室桓帝時舉孝亷除北新城/長儒化大行邑傳其教召拜為尚書郎)¶
　王　章(字伯儀東萊曲成人官/少府卿為八厨之一)¶
　藩　嚮(字嘉景魯國人官郎中遭/黨錮與王考等號為八厨)¶
<pb:KR2k0048_WYG_042-31a>¶
　孔　昱(字元世魯人霸七世孫昱少習家學大將軍/梁冀辟不應舉方正對策不合辭病去後遭)¶
　(黨禁錮靈帝時公車/徵拜議郎補洛陽令)¶
　謝　弼(字輔宣濮陽人性行方直建寧二年舉有道/除郎中時災異數見弼上封事請崇孝道退)¶
　(小人徵故司空王暢長樂少府李膺竝居政事左右/惡其言出為廣陵府丞去官歸家中常侍曹節從子)¶
　(紹為東郡太守以他罪收考死獄中時人傷悼焉/初平二年司𨽻校尉趙謙訟弼冤乃收紹斬之)¶
　陳　耽(東海人靈帝時官至司徒以忠正稱光和五/年詔公卿以謠言舉刺史二千石為民蠧害)¶
　(者時太尉許戫等承望内官受取貨賄其宦者子弟/賔客雖貪穢不問而虚糺邊逺小郡有惠化者二十)¶
　(六人耽上言公卿率黨其私其言忠切由是諸坐/謠言徵者悉拜議郎宦官怨之遂誣陷耽死獄中)¶
<pb:KR2k0048_WYG_042-31b>¶
　劉　寵(字榮祖東萊牟平人父丕博學號為通儒寵/少受父業以明經舉孝亷除東平陵令仁慈)¶
　(為民所愛以母疾棄官百姓泣留不得進乃㣲服遁/歸遷會稽太守郡中大化徵為將作大匠瀕行山隂)¶
　(老人人齎百錢送寵寵為人選一大錢受之寵累登/上卿而清約如寒素家無貨積後遷司徒太尉以病)¶
　(歸子輿為山陽/太守著名於時)¶
　孟　敏(字叔達鄒人亞聖裔靈帝時黨錮禍起敏深/自晦匿嘗荷甑墮地不顧而去郭林宗見而)¶
　(異之問其故對曰甑已破矣顧/之何益公府屢辟召皆不就)¶
　王　考(字文祖壽張人官冀州刺/史後遭黨錮名在八厨)¶
　檀　敷(字文有山陽瑕邱人家貧而志清連辟公府/皆不就教授生徒至百數人靈帝時舉方正)¶
<pb:KR2k0048_WYG_042-32a>¶
　(對策再遷議郎/補蒙令尋去官)¶
　羊　陟(字嗣祖泰山梁父人少清直有學行舉孝亷/髙第累遷冀州刺史奏按貪濁所在肅然遷)¶
　(尚書令劾太尉張灝等與宦豎相姻私公行貨賂急/宜罷黜又薦前太尉劉寵司𨽻許永刺史楊熙劉恭)¶
　(龎艾清亮在公皆當升進拜河南尹計日/受俸禁制豪右京師憚之會黨事起免官)¶
　賈　琮(字孟堅東郡聊城人舉孝亷再為京兆尹靈/帝初交趾作亂三府舉琮為交趾刺史琮到)¶
　(部訊其狀咸言賦歛過重民不聊生故聚為盜賊琮/即招撫流散蠲復徭役誅渠帥之為大害者簡選良)¶
　(吏撫循百姓以安在事三年為十三州最徵拜議郎/時黄巾新破郡縣因縁重斂詔更選清能吏迺以琮)¶
　(為冀州刺史至則諸&KR0141;過者望風解印/綬去大將軍何進拜琮為度遼將軍)¶
<pb:KR2k0048_WYG_042-32b>¶
　羊　續(字興祖泰山人其先七世為二千石卿校續/以忠臣子孫拜郎中坐黨事禁錮十餘年後)¶
　(累官廬江南陽郡太守破黄巾等賊前後斬級八千/餘靈帝欲以續為太尉時拜三公者皆輸東園禮錢)¶
　(千萬令中使督之續乃舉緼袍示使人曰所資惟斯/而已以此不登公位徵太常未及行卒帝勅太山守)¶
　(賻其/家)¶
　陶丘洪(字子林平原人清達博辨文冠當代舉孝亷/不就辟太尉府掾會河東太守史弼以忤宦)¶
　(官受誣當棄市同郡孝亷魏劭行賂於侯覽得不死/人譏弼以行貨得免為北洪曰昔文王羑里閎散懐)¶
　(金史弼遭患意夫獻寳/羣議遂息洪年三十卒)¶
　劉　岱(東萊牟平人獻帝時為兖州刺史虚已愛/士人爭附之黄巾賊破兖州岱力戰而死)¶
<pb:KR2k0048_WYG_042-33a>¶
　鮑　信(泰山陽平人少有大節寛厚愛人沈毅有謀/初何進徵董卓等誅宦官卓將兵至騎都尉)¶
　(信說袁紹乘其所至擒之紹不從乃引軍歸鄉里獻/帝初為濟北相與曹操進兵擊黄巾於壽張東力戰)¶
　(死/之)¶
　張　邈(字孟卓東平人少以俠聞初辟公府稍遷陳/留太守董卓之亂與曹操共舉義兵及袁紹)¶
　(為盟主有驕色邈以正義責之陳宫勸邈迎吕布共/據兖州邈從之尋為曹操所破邈詣袁術求救為其)¶
　(下所/害)¶
　趙　昱(字元達瑯邪人清已嫉惡潛志好學為徐州/别駕從事時徐州牧陶謙信用非所刑政不)¶
　(理而昱以忠直見疎/奏昱為廣陵太守)¶
<pb:KR2k0048_WYG_042-33b>¶
　呉子蘭(歴城人獻帝時為將軍隨帝許田射獵惡曹/操之不臣董承受密詔討操子蘭與承合謀)¶
　(不克/而死)¶
　太史慈(字子義東萊黄人少好學仕郡奏曹史有名/北海相孔融聞其名而竒之數餽問其母時)¶
　(黄巾復來侵暴融出屯都昌為賊所圍母遣慈赴融/慈求援平原相劉備乃得脫孫䇿東渡以慈為建昌)¶
　(都尉盜賊懾服慈猿臂善射弦不虚發常從策討麻/保賊賊縁樓上行詈以手持樓棼慈引弓射之矢貫)¶
　(手著棼其/妙如此)¶
　鄭　𤣥(字康成北海髙密人少入太學通京氏易公/羊春秋三統歴九章算術又從東郡恭祖受)¶
　(周官禮禮記左氏春秋韓詩古文尚書西入闗事扶/風馬融質諸疑義融曰吾道東矣黨事起遂隠修經)¶
<pb:KR2k0048_WYG_042-34a>¶
　(業時何休好公羊學著公羊墨守左氏膏盲穀梁廢/疾𤣥迺發墨守鍼膏肓起廢疾休見而嘆曰康成入)¶
　(吾室操吾矛以伐我乎大將軍何進辟之𤣥不受朝/服而以幅巾見一㝛逃去國相孔融深敬之公車徵)¶
　(為大司農以病乞還所注述百餘萬言經傳洽熟/稱為純儒齊魯間宗之子益恩孫小同皆知名)¶
　仲長統(字公理山陽髙平人博涉書記贍於文詞嘗/謂名不常存人生易滅優游偃仰可以自娯)¶
　(欲卜居清曠以自樂其志因作樂志論荀彧舉為尚/書郎後叅丞相曹操軍事毎論說古今世俗行事恒)¶
　(發憤嘆息遂著論名/曰昌言凡三十四篇)¶
　劉　表(字景升山陽髙平人魯共王後與同郡張儉/等號為八顧初平中為荆州刺史襲破宗賊)¶
　(江南悉平表因遣使奉貢以表為鎮南將軍領荆州/牧封武城侯表假節以為已援於是威懐兼洽萬里)¶
<pb:KR2k0048_WYG_042-34b>¶
　(肅清愛民養士從容自保又博求儒術闗西兖豫學/士歸者以千數及曹操舉袁紹相持於官渡遣人求)¶
　(助表許之而不援後操自/將征表未至表疽發背死)¶
　劉　洪(字允卓泰山䝉隂人魯王宗室延熹中徵拜/郎中遷常山長史以父憂去官後為上計掾)¶
　(拜郎中檢東觀著作律歴記官終山陽太守洪善算/作七曜術及在東觀與蔡邕共述律歴記考騐天官)¶
　(及造乾象術十餘年考騐/日月與象相應皆傳於世)¶
　庸　生(名譚膠東人始孔安國傳古文尚書授都尉/朝朝授譚譚傳古文尚書同郡賈逵為之作)¶
　(訓馬融作傳鄭康成注解/由是古文尚書遂顯於世)¶
　張　馴(字子雋濟隂定陶人以大夏侯尚書教授辟/公府拜議郎與蔡邕共奏定六經文字擢侍)¶
<pb:KR2k0048_WYG_042-35a>¶
　(中典領祕書近署甚見寵異多因便宜陳/政得失遷丹陽太守有惠政終於大司農)¶
　禰　衡(字正平平原般人孔融愛其才與為忘形交/曹操欲見之不肯往操怒召為鼓史奏漁陽)¶
　(操撾聲節悲壯吏呵曰何不改裝即脫衣裸身而立/徐取岑牟單絞著之復操撾而去操欲殺之以其才)¶
　(名送之劉表表不能容送之黄祖祖長子射請賦/鸚鵡援筆立就一座嘆賞卒以傲忽為祖所害)¶
　王　修(字叔治營陵人年七嵗母以社日亡至/來嵗社日修念母哀甚鄰里為之罷社)¶
　諸葛亮(字孔明瑯邪陽都人隠居襄陽隆中自比管/樂昭烈帝屯新野徐庶薦之帝凡三顧其廬)¶
　(亮乃見與談天下大勢帝恱延為軍師合呉破魏西/取益州後主即位以丞相封武鄉侯建興三年平定)¶
　(南蠻之地五年率諸軍北駐漢中上表出師明漢賊/不兩立王業不偏安誓以鞠躬盡瘁死而後已六年)¶
<pb:KR2k0048_WYG_042-35b>¶
　(出散闗破王雙七年復武都隂平二郡九年出祁山/敗張郃覆其軍十二年出武功屯五丈原與司馬懿)¶
　(相持百餘日病卒於軍諡曰忠武子瞻尚公主拜騎/都尉景耀四年魏遣鄧艾侵蜀遺瞻書使降瞻斬其)¶
　(使與艾戰不克而死瞻子尚拒艾於涪州/軍潰乃馳赴魏軍而死自亮入蜀凡三世)¶
　任　旐(字子旟樂安博昌人守節厲行黄巾賊至聞/旐姓名曰夙聞任子旟天下賢士禁勿入其)¶
　(鄉/)¶
　孫　期(字仲彧濟隂成武人習京氏易古文尚書家/貧事母至孝牧豕於大澤中以奉養焉逺人)¶
　(從其學者皆執經壟畔黄巾賊起過期里陌相約不/犯孫先生舍郡舉方正遣吏齎羊酒請期期驅豕入)¶
　(草不顧司徒黄琬/特辟不行終於家)¶
<pb:KR2k0048_WYG_042-36a>¶
　管　寧(字幼安臨朐人少與華歆邴原同學寧獨自/命不凡嘗與歆共鋤地見土内一金寧揮鋤)¶
　(不顧歆則既捉而後擲之又有乘軒過門者歆輒廢/書往視寧曰子非吾友也乃割席分坐後黄巾起寧)¶
　(避地遼東魏武十徵皆不至歆則助曹為逆/邴原亦仕魏為五官將長史惟寧得終隠焉)¶
　孔　融(字文舉孔子二十代孫少喪父哀悴過毁山/陽張儉以黨錮下邵捕急儉與融兄褒有舊)¶
　(亡抵褒不遇融舍之事泄儉脫走並收褒融獄融曰/藏匿者融也當坐褒曰彼來求我非弟之過請甘其)¶
　(罪使問其母母曰家事任長妾當其辜一門爭死不/能决竟坐褒獻帝時為北海相又徵為少府曹操憚)¶
　(其剛正/誣殺之)¶
　劉　虞(字伯安東海郯人舉孝亷為博平令盜賊止/息蝗不入境遷幽州刺史民夷感其徳化遂)¶
<pb:KR2k0048_WYG_042-36b>¶
　(拜幽州牧後加大司馬封襄賁侯虞在幽務存寛政/念利民物以故民恱年登青徐士庶避難歸虞者百)¶
　(餘萬口皆收視温恤為安立生業初平時袁紹等以/虞為宗室長者欲上虞尊號虞厲色叱之後為公孫)¶
　(瓚所/殺)¶
　劉　繇(字正禮東萊牟平人太尉寵之姪舉孝亷為/郎除下邑長時郡守以貴戚託之遂棄官避)¶
　(跡淮浦興平中為揚州刺史袁術據淮南繇遣將屯/江邊以拒之加揚州牧振武將軍及孫策東渡繇奔)¶
　(丹徒沂江南保豫章笮融/先至據郡繇攻融破之)¶
　糜　竺(字子仲東海朐人祖世貨殖貲産鉅萬徐州/牧陶謙辟為别駕從事謙卒竺奉謙遺命迎)¶
　(先主於小沛會吕布襲下邳先主轉軍海西竺進妹/為夫人金銀貨幣以助軍資後魏武表竺領嬴郡太)¶
<pb:KR2k0048_WYG_042-37a>¶
　(守竺去官隨先主周旋及益州既平拜為安漢將軍/竺雍容敦雅先主待為上賔子威官至虎賁中郎將)¶
　伊　籍(字機伯山陽人隨先主南渡江從入益州益/州既定以籍為左將軍從事中郎嘗使呉孫)¶
　(權聞其才辨欲折以辭籍語甚機捷/竟不能折權甚異之後遷昭文將軍)¶
三國魏¶
　程　昱(字仲徳東阿人黄巾起昱率大姓薛房等環/城守之東阿由此得全太祖初得兖州辟昱)¶
　(為從事及征徐州使與荀彧留守鄄城張邈兵至郡/縣嚮應唯鄄城范東阿不動乃表昱為東平相屯范)¶
　(昱嘗勸魏武因三城以圖覇業不必與袁紹連和後/中夏斬平魏武拊昱背曰非用君言吾何以至此宗)¶
　(人奉牛酒大會昱曰知足不辱可以退矣乃自表歸/兵闔門不出文帝踐阼進封安鄉侯卒贈車騎將軍)¶
<pb:KR2k0048_WYG_042-37b>¶
　(諡曰/肅)¶
　王　粲(字仲宣山陽髙平人蔡邕一見竒之嘗曰吾/家文章書籍盡當與之始避亂荆州依劉表)¶
　(魏國既建拜侍中初粲與人共行讀道邊碑人問曰/卿能闇誦乎曰能因背誦不失一字觀人圍棋局壊)¶
　(粲為覆之不誤一道其疆記黙識如此每屬文舉筆/便就時人常以為㝛搆然正復精思不能加也著漢)¶
　(末英雄詞詩賦/論議五十餘篇)¶
　徐　幹(字偉長北海人建安七子之一為司空軍謀/祭酒掾屬五官將文學後除上艾長以疾不)¶
　(行著中論二十篇文帝嘗與呉質書曰偉長懐文/抱質恬淡寡慾有箕山之節可謂彬彬君子矣)¶
　劉　楨(字公幹東平人文帝時為五官將及平原侯/植皆好文學楨與王粲等號建安七子並皆)¶
<pb:KR2k0048_WYG_042-38a>¶
　(友善楨辭㫖巧妙特為諸公子所親愛太祖辟為丞/相掾屬後以不敬被責後復署吏著文賦數十篇)¶
　朱　靈(字文博清河人初為袁紹將太祖征陶謙紹/使靈督三營助戰有功遂留魏屢立戰功為)¶
　(名將勲亞徐晃及文帝即位封靈鄃侯詔曰將軍典/兵歴年威過方召功踰絳灌圖籍所美何以加焉後)¶
　(又封髙唐侯卒/諡威侯子術嗣)¶
　董　昭(字公仁濟隂定陶人初參袁紹軍事後以張/揚薦歸魏勸太祖興義兵以輔王室又議封)¶
　(建通海運足粮儲談兵設險悉出機筭而/卒成全魏之功累官光禄大夫卒諡曰定)¶
　崔　琰(字季珪清河東武城人少就學鄭𤣥袁紹辟/之為都騎尉太祖破袁氏辟為别駕魏國初)¶
　(建拜琰為尚書後遷中尉琰生平清忠髙亮雅識經/逺推方直道正色於朝文武羣才多所薦拔朝士瞻)¶
<pb:KR2k0048_WYG_042-38b>¶
　(望而太祖亦/甚敬憚焉)¶
　樂　進(字文謙陽平衛國人容貌短小膽畧過人從/太祖征伐皆先登有功封廣昌亭侯太祖嘗)¶
　(稱之曰武力既𢎞計畧周備貭忠信一守執節義後/遷右將軍卒諡威侯子綝果毅冇父風官至揚州刺)¶
　(史/)¶
　邴　原(字根矩北海朱虚人少以操尚稱州府辟命/皆不就時黄巾方盛遂至遼東一年中歸原)¶
　(者數百家遊學之士教授之聲相繼不絶後太祖辟/為司空掾徙署丞相徵事武城崔琰嘗以原舉張範)¶
　(並稱曰徵事邴原議郎張範皆秉徳純懿志行忠方/清静足以厲俗正固足以幹事所謂龍翰鳳翼國之)¶
　(重寶舉而用之不仁者逺後代凉茂為/五官將長史閉門自守非公事不出)¶
<pb:KR2k0048_WYG_042-39a>¶
　國　淵(字子尼樂安人事太祖為司空掾屬每於公/朝議論常直言正色退無私焉太祖置屯田)¶
　(使淵典其事淵相土處民計民置吏明功課之法五/年中倉廩豐實百姓樂業征闗中時以淵為軍府長)¶
　(史田銀等既破獲其餘黨淵以為非首惡請不行刑/太祖從之賴淵得生者千餘人後遷魏郡太守入為)¶
　(太僕卿雖居卿位而布衣蔬食祿/賜皆散之故舊宗族子泰徵為郎)¶
　凉　茂(字伯方山陽昌邑人少好學論議常據經典/以處是非太祖辟為司空椽補侍御史時泰)¶
　(山多盜賊以茂為太守旬月之間襁負而至者千餘/家轉為樂浪太守公孫度在遼東擅留茂不遣之官)¶
　(茂終不為屈後徵還為魏郡太守甘陵相所在/有治績魏國初建遷尚書僕射後為中尉奉常)¶
　徐　奕(字季才東莞人太祖辟為司空掾屬從西征/馬超留為丞相長史鎮撫西京時人稱其威)¶
<pb:KR2k0048_WYG_042-39b>¶
　(信伐呉以奕為留府長史謂奕曰君之忠亮古人不/過也尋進尚書令遷中尉復手令曰昔楚有子玉文)¶
　(公為之側席汲黯在朝淮南為之折謀詩/稱邦之司直君之謂歟後拜諌議大夫)¶
　臧　霸(字宣髙㤗山人初為瑯邪相督青徐二州太/祖與袁紹相拒霸數以兵入青州紹是以不)¶
　(敢東向太祖嘗謂東州擾攘霸執義征伐清定海岱/功莫大焉進封為都亭侯及文帝踐阼徒封良成侯)¶
　(每有軍事帝常諮訪明帝即位増邑五/百户卒諡威侯子艾官至青州刺史)¶
　孫　觀(字仲臺泰山人與臧霸俱起討黄巾太祖破/吕布使霸招觀兄弟厚遇之拜騎都尉屢與)¶
　(霸共戰伐觀常為先登征青徐二州有功封都亭侯/從征孫權於需須口為流矢所中力戰不顧太祖勞)¶
　(之曰將軍被創深重而猛氣益奮不當為/國愛身乎轉振威將軍子毓官青州刺史)¶
<pb:KR2k0048_WYG_042-40a>¶
　任　嘏(字昭先博昌人年十四始學疑不再問三年/中誦五經皆究其義兼包羣言無不綜覽時)¶
　(人謂之神童會太祖召海内至徳嘏應其舉為臨菑/侯官屬文帝時為黄門侍郎毎納忠言帝嘉其淑慎)¶
　(累遷河東太守所在化行冇遺風餘教嘏為人淳粹/凱悌虚已若不足㳟敬如有畏修身復義皆沈黙潛)¶
　(行不顯其美故時人少得稱之著書/三十八篇帝命下祕書以貫羣言)¶
　王　觀(字偉臺東郡廩邱人事太祖為丞相文學/出為髙唐陽泉酇任令所在稱治文帝踐)¶
　(入為尚書郎出為南陽涿郡太守治身清素帥下以/儉僚屬承風莫不自勵明帝幸許昌召觀為治書侍)¶
　(御史典行臺獄時多有倉卒喜怒觀毫/不阿順意指後封陽鄉侯卒諡肅侯)¶
　虞　溥(字允源髙平昌邑人専心墳籍魏黄初時為/鄱陽内史修庠序作誥以訓諸生曰聖人之)¶
<pb:KR2k0048_WYG_042-40b>¶
　(道淡而寡味故始學者不好也夫工人之染先修其/質後事其色質修色積而染工畢矣學者不患才不)¶
　(及而患志不立積一勺以成江河累微塵以崇峻極/匪志匪勤理無由濟也為政嚴而不猛風化大行註)¶
　(春秋/經傳)¶
　王　基(字伯輿東萊曲成人黄初中察孝亷累官中/書郎明帝盛修宫室基上疏極諫辭意誠懇)¶
　(及出為安豐太守郡接呉境基為政清嚴有威惠明/設防備敵不敢犯時曹爽専柄基著時要論以切世)¶
　(事母邱儉有淮南之逼基進兵破之遷鎮南將軍都/督豫州諸軍事後又以擊諸葛誕有功遷征東將軍)¶
　(甘露四年轉征南/將軍卒諡景侯)¶
　鮑　勛(字叔業泰山平陽人太祖辟為丞相掾及文/帝受禪勛每陳今之所急惟在軍農寛惠百)¶
<pb:KR2k0048_WYG_042-41a>¶
　(姓臺榭苑囿宜以為後黄初四年為御史中丞百僚/嚴憚罔不肅然勛生平立朝守正不阿屢以抗言極)¶
　(諌上觸帝怒終不少屈且素以清白自持亷/而能施身後家無餘財人莫不知其髙節)¶
　崔　林(字徳儒清河東武城人尚書琰從弟少無名/望琰獨異之知其晩成太祖除為鄔長及征)¶
　(壺闗較長吏徳政林政為最遂擢冀州主簿文帝踐/阼拜尚書出為幽州刺史明帝即位賜爵闗内侯景)¶
　(初二年散騎侍郎孟達薦林為司空稱其忠直清/儉可比古人封安陽亭侯邑陸百户卒諡孝侯)¶
　程　曉(字季明東阿人安鄉侯昱之孫嘉平中為黄/門侍郎時校事放横曉上書言其外托天威)¶
　(以為聲勢内聚羣奸以為腹心大臣耻與分勢含忍/而不言小人畏其鋒芒鬱結而無告於是斥罷校事)¶
　(曉遷汝/南太守)¶
<pb:KR2k0048_WYG_042-41b>¶
　王　朗(字景興東海郯人太祖時徵拜諫大夫叅司/空軍事魏國初建以軍諮祭酒領魏郡太守)¶
　(遷少府奉常文帝即王位遷御史大夫封安陵亭侯/上疏勸育民省刑及文帝踐阼改為司空進封樂平)¶
　(鄉侯上疏諫止游獵帝深納其言明帝即位進封蘭/陵侯上疏諌止營造帝報曰忠至者辭篤愛重者言)¶
　(深君既勞思慮又手筆將順三復徳音欣/然無量朗髙才博雅多所著作卒諡曰成)¶
　吕　䖍(字子恪任城人有膽畧才識過人初為掾史/漢末領泰山太守會濟南黄巾起䖍引兵與)¶
　(夏侯淵同擊之黄巾悉平遂督青州諸郡兵東討李/條戰捷太祖深嘉之文帝即位封益壽亭侯遷徐州)¶
　(刺史請瑯邪王祥為别駕民事一以委之世多其能/任賢才有古大臣風明帝即位封萬年亭侯増邑二)¶
　(百/戸)¶
<pb:KR2k0048_WYG_042-42a>¶
　王　肅(字子雍東海郯人樂平鄉侯朗子黄初中為/散騎黄門侍郎太和三年拜散騎常侍四年)¶
　(司馬曹貞伐蜀肅上疏以雨水艱劇宜為休息於是/罷兵景初間肅以常侍領祕書監兼文觀祭酒上疏)¶
　(勸帝省徭役重稼穡敦信減刑帝每以事問肅肅皆/以正對帝亦深納其言正始元年為侍中遷太常時)¶
　(曹爽為大將軍任用何晏鄧颺等肅正色曰此輩即/𢎞恭石顯屬也爽戒晏等曰當共慎之其畏憚有如)¶
　(此其所撰尚書詩論語三禮左氏解及定父朗所作/易傳皆列於學宫卒贈衛將軍諡景侯子恂嗣爵亦)¶
　(以清/節名)¶
　孫　該(字公達任城人仕至陳郡太守復入著/作景元中卒嘗著魏書及文賦等傳世)¶
　孟　康(字公休孟子十八代孫歴/官至廣陵亭侯註漢書)¶
<pb:KR2k0048_WYG_042-42b>¶
　髙堂隆(字升平泰山平陽人魯髙堂生後少為諸生/泰山守薛悌命為督郵郡督軍與悌爭論名)¶
　(悌面呵之隆按劍叱曰昔魯定見侮仲尼歴階趙彈/秦筝相如進缶臨臣名君義之所討也督軍失色悌)¶
　(驚起止之後太祖召為丞相軍議掾黄初中為平原/王傅王即尊位是為明帝以隆為給事中累遷光禄)¶
　(勲隆事明帝屢立疏規諫直同史魚史稱其/學業修明志在匡君因事陳戒發於懇誠)¶
　滿　寵(字伯寧山陽昌邑人年十八為郡督郵後太/祖辟為從事遷汝南太守蜀將攻樊城寵力)¶
　(戰有功封安昌亭侯文帝即位寵破呉於江陵更拜/伏波將軍明帝時孫權圍合肥寵伏兵擊破之又破)¶
　(權軍於新城景初二年遷太尉寵不治産業家/無餘貲詔賜帛及錢穀以表清節卒諡景侯)¶
　孫叔然(樂安人本名炎以字稱受學鄭康成之門人/稱東州大儒徵為祕書監不就王肅集聖證)¶
<pb:KR2k0048_WYG_042-43a>¶
　(論以譏短康/詩禮記春秋)　(炎駁而釋之及作周易春秋例毛/傳國語爾雅諸注又著書十餘篇)¶
　王　恂(字子良東海郯人衛將軍樂平鄉侯肅子景/元四年以肅勲封蘭陵侯在朝正直居心公)¶
　(忠冇匪躬之節鬲令袁毅餽以駿馬恂知其貪財遂/不受後毅果以黷貨致敗年四十餘卒贈車騎將軍)¶
　孔　义(字元儶孔子二十代孫祖父皆二千石义為/濟南相與呉瓘顔斐任燠令狐邵並著賢聲)¶
　(正始八年又為散騎常侍上疏規諫勸帝以循禮復/古無朱丹之飾不懈於位平公正之心審賞罰戒習)¶
　(騎為天下福意甚忠摯/後至大鴻臚諌議大夫)¶
　任　燠(樂安人為清河太守有賢聲與魏郡太守呉/瓘京兆太守顔斐𢎞農太守令狐邵濟南相)¶
　(孔义或哀矜折獄或推誠惠愛或治身清白/或擿奸發伏咸為良二千石史册並稱美焉)¶
<pb:KR2k0048_WYG_042-43b>¶
　顔　斐(字文林濟北人有才學太祖時召為太子洗/馬黄初間轉為黄門侍郎後為京兆太守始)¶
　(京兆民人不専農殖斐到官乃令屬縣整阡陌樹桑/果置車買牛民始以為煩一二年間家有車牛人民)¶
　(豐富又起文學聴吏民欲讀書者復其小徭於是敎/化大行吏民愛之青龍中遷平原太守吏民遮道不)¶
　(得前稽留十餘日乃/出界因立碑稱頌之)¶
　王　儀(字民表北海營陵人性正直不畏權勢為安/東將軍司馬昭東闗之戰兵潰問曰近日之)¶
　(事誰任其咎儀對曰責在元帥昭怒曰司馬欲委/罪於孤耶斬之子裒痛父死非命終身不仕晉)¶
　王　經(字彦偉清河人魏甘露中為尚書髙貴鄉公/將討司馬昭經與侍中王沈散騎常侍王業)¶
　(並諫不聴沈與業曰不如奔告司馬公拉經同往經/不可曰吾子行矣及髙貴鄉公被廢收經刑於東市)¶
<pb:KR2k0048_WYG_042-44a>¶
　(晉太始初褒其/守志官其孫)¶
　王　裒(字偉元營陵人父儀為司馬昭所殺裒累辟/不就廬墓側旦夕拜跪攀栢悲號涕淚著樹)¶
　(樹為之枯母存日畏雷没後毎雷震輒至墓跪曰裒/在此讀詩至哀哀父母生我劬勞未嘗不反覆流涕)¶
　(門人為廢蓼莪之篇家貧躬耕計口而田度身而蠶/或有助遺皆不受及司馬氏簒魏裒終身不西面坐)¶
　諸葛靚(瑯邪陽都人父誕魏司空為文帝所誅靚奔/呉為大司馬呉平逃匿不出武帝與靚有舊)¶
　(靚姊又為瑯邪王妃帝知靚在姊間因就見焉靚逃/於厠帝又逼見之靚流涕曰不能漆身披靣不期今)¶
　(日復覩聖顔詔以為侍/中固辭不拜歸於鄉里)¶
　諸葛瑾(字子瑜瑯邪陽都人蜀漢丞相武鄉侯亮之/兄事呉為長史轉中司馬嘗使蜀與亮公會)¶
<pb:KR2k0048_WYG_042-44b>¶
　(退無私面與孫權談論但粗陳指歸如有未合則舍/而及他徐復託事造端以物類相求於是權意多釋)¶
　(或言瑾别遣親人與昭烈相聞權曰子瑜之不負孤/猶孤之不負子瑜也黄武元年累遷左將軍封宛陵)¶
　(侯/)¶
　徐　盛(字文嚮瑯邪莒人為孫權司馬守柴桑大破/黄祖兵復討山賊有功徙中郎將後屢立戰)¶
　(功遷安東將軍封蕪湖侯及魏文帝大出有渡江之/志盛獻計從建業築圍作薄落圍上設假樓江中浮)¶
　(船相往來諸將以為無益盛不聴固請用之及文帝/南侵車駕駐廣陵望圍愕然彌浸數百里而江水盛)¶
　(長曰長江天塹此天之所以限南北也便/引軍退諸將皆服其智子楷襲爵領兵)¶
晉¶
<pb:KR2k0048_WYG_042-45a>¶
　王　祥(字休徵瑯邪臨沂人性至孝事後母朱氏恭/謹竭誠母病欲食魚時方氷凍祥輒解衣欲)¶
　(卧氷上求之氷忽自解雙鯉躍出又思黄雀炙復有/黄雀數十飛入其幙取以供母明帝時徐州刺史吕)¶
　(䖍聞之辟為别駕委以州事政化大行甘露中累遷/太常封萬嵗亭侯上詣太學命祥為三老天子北面)¶
　(乞言祥陳帝王君臣政化之要聞者莫不砥厲及武/帝踐阼拜太保封睢陵公祥以年老屢乞歸里帝不)¶
　(從後賜几杖不朝大事仍諮/訪之年八十有五卒諡曰元)¶
　王　覽(字元通臨沂人太保睢陵公祥異母弟母朱/遇祥無道覽年數嵗見祥被楚撻輒涕泣抱)¶
　(持至成童每諫其母母以非禮使祥覽輒與俱又虐/使祥妻覽妻亦趨而共之朱宻使酖祥覽知之徑起)¶
　(取酒祥疑有毒爭而不與朱遽奪反之自後朱賜祥/饌覽輒先嘗朱遂止覽仕至光禄大夫卒諡曰貞六)¶
<pb:KR2k0048_WYG_042-45b>¶
　(子皆貴顯孫/𨗳為東晉相)¶
　任　愷(字元裒樂安博昌人官中書侍郎晉國建為/侍中封昌國縣侯愷有經國之幹萬機大小)¶
　(多綜管之性中正以社稷為己任帝器之政事多諮/焉初愷惡賈充為人不欲令久執朝政毎加裁抑後)¶
　(充與荀勗馮紞乘間浸潤遂免官後起為太常不得/志卒諡曰元子罕以淑行稱歴兖州刺史大鴻臚)¶
　羊　祜(字叔子泰山南城人性至孝博學能文以道/自守太原郭奕見之曰此今日顔子也文帝)¶
　(為大將軍徵為中書侍郎泰始初詔稱祜執徳清劭/忠亮純茂經緯文武蹇蹇正直以祜為尚書右僕射)¶
　(率兵出鎮南夏綏懐逺近江漢歸心呉陸抗嘗稱其/徳量可媲樂毅孔明後以時勢可乘上疏取呉雖寢)¶
　(疾猶入朝面陳伐呉之計及疾漸篤乃舉杜預自代/年五十冇八卒閱二年呉平帝流涕曰此羊太傅功)¶
<pb:KR2k0048_WYG_042-46a>¶
　(也因以尅定之功/策告祜廟諡曰成)¶
　唐　彬(字儒宗魯國鄒人少冇經國大度不拘行檢/晩乃敦行恱經史初為郡門下掾舉孝亷累)¶
　(遷别駕泰始初賜爵闗内倓遷弋陽太守設禁防百/姓安之加廣武將軍上征呉之策與王濬共伐呉彬)¶
　(屯據要衝為前驅陷西陵樂鄉多所擒獲自巴陵沔/口以東莫不震懼以彬都督巴東諸軍事四境獲安)¶
　(百姓追慕功徳生為/立碑作頌卒諡曰襄)¶
　魏　舒(字元陽任城樊人年四十餘郡上計掾察孝/亷舒對策升第累遷後將軍長史轉相國叅)¶
　(軍凡遇㣲小事務未嘗見是非至於廢興大事衆人/莫能斷者舒徐籌之多出衆議之表文帝深器重之)¶
　(每朝會罷目送之曰魏舒堂堂人之領袖也遷宜陽/滎陽二郡太守甚有聲稱徵拜散騎常侍出為冀州)¶
<pb:KR2k0048_WYG_042-46b>¶
　(刺史以簡惠稱太康初拜右/僕射後領司徒卒諡曰康)¶
　陳　邵(字節良東海襄賁人郡察孝亷不就以儒學/徵為陳留内史累遷燕王師撰周禮評甚冇)¶
　(條貫行於世泰始中詔曰燕王師陳邵清正潔静行/著邦族篤志好古博通六籍耽恱典誥老而不倦宜)¶
　(在左右以篤儒敎可為給/事中卒於官帝哀悼終日)¶
　劉　毅(字仲雄東萊掖人幼有孝行厲清節好臧否/人物王公貴人望風憚之太康初為司𨽻校)¶
　(尉糾正豪右京師肅然武帝嘗問毅曰朕可方漢何/帝毅對曰可方桓靈帝笑曰桓靈之世不聞此言今)¶
　(朕有直臣固不同也毅端方亮直正色立朝罷中正/除九品言議愷切無所曲撓夙夜在公坐而待旦累)¶
　(官至尚書/左僕射)¶
<pb:KR2k0048_WYG_042-47a>¶
　劉　暾(字長升東萊掖人尚書左僕射毅子正直有/父風太康初為博士坐議忤㫖免官後為酸)¶
　(棗令轉侍御史劾奏司徒王渾無大臣節渾免官右/長史揚邱亭侯劉肇便辟阿順暾請削其爵土聞者)¶
　(莫不歎美適武庫火尚書郭彰率百人自衛而不救/火暾正色誥之彰怒曰我能截君角暾勃然曰汝敢)¶
　(恃寵作威福乎彰伏不敢言暾正/色立朝三臺清肅加光禄大夫)¶
　孫益徳(樂安人其母為人所害時益徳尚幼奮然為/母復讐還哭於殯以待罪事聞以其幼而孝)¶
　(又不逃罪特免之及/長郡辟中正辭不受)¶
　呉隠之(字處默濮陽鄄城人美姿容善談論博涉文/史以儒雅標名父母相繼殁隠之每號泣行)¶
　(人亦為流涕太常韓康伯與之鄰其母謂康伯曰汝/若居銓衡當舉如此人及康伯為吏部尚書隠之遂)¶
<pb:KR2k0048_WYG_042-47b>¶
　(階清級累遷晉陵太守清儉勤苦終始不渝禄賜皆/頒給親族嘗為廣州刺史廣有水曰貪泉隠之飲而)¶
　(賦曰古人云此水一歃懐千金試使夷齊飲終當/不易心隠之在州清操愈厲後官至度支尚書)¶
　郄　詵(字廣基濟隂單父人博學多才不拘細行太/始中詔舉賢良直言對策上第嘗於武帝座)¶
　(前自稱曰臣對策天下第一如桂林一/枝崑山片玉仕至雍州刺史卒於官)¶
　顔　含(字𢎞都瑯邪人少有操行以孝聞兄病廢含/絶棄人事躬親侍養足不出户者十三年石)¶
　(崇重其行誼贈遺辭不受嫂病出明醫疏方須髯蛇/膽遍求不得忽有童子持青囊授含乃蛇膽也童子)¶
　(化青鳥飛去人/以為誠敬所感)¶
　侯史光(字孝明東萊掖人舉孝亷州辟别駕泰始初/拜㪚騎常侍尋兼侍中持節循省風俗還奏)¶
<pb:KR2k0048_WYG_042-48a>¶
　(稱㫖進爵臨海侯光在職寛而不縱有清忠之節/文筆奏議皆可為法後卒家極貧詔賜錢伍拾萬)¶
　馬　隆(字孝興平陸人少冇智勇好立名節泰始中/舉隆為堪良將稱遷司馬督時凉州為冦所)¶
　(没以隆為武威太守隆到武威竒謀間發出敵不/意凉州遂平進封髙縣侯子咸嗣為鷹揚將軍)¶
　華　嶠(髙唐人歴仕魏晉有良史/才典統撰集又自作漢紀)¶
　王　弼(字輔嗣山陽人通辯能言鍾會服其髙致嘗/曰聖人茂於人者神明也同於人者五情也)¶
　(神明茂故能體冲和以通無五情同故/不能無哀樂以應物注周易及老子)¶
　氾　毓(字稚春濟北盧人累世儒素甘自髙蹈時人/號其家兒無常父衣無常主有好古者造廬)¶
　(咨詢輒傾懐開誘嘗撰春秋釋疑肉刑/論武帝召補祕書郎太傅叅軍並不就)¶
<pb:KR2k0048_WYG_042-48b>¶
　徐　苗(字叔胄淳于人少家貧晝則鋤耒夜則吟誦/受業於濟南宋鈞遂為儒宗作五經同異評)¶
　(守志不仕武帝惠帝時凡計吏至臺/者輒手詔存問安否逺近咸師尊之)¶
　王　戎(字濬冲瑯邪臨沂人父渾凉州刺史戎幼穎/悟與阮籍為竹林之遊後襲父爵辟相國掾)¶
　(累遷豫州刺史加建威將軍受詔伐呉戎遣參軍羅/尚劉喬進攻呉昌呉率衆詣降戎渡江綏慰新附宣)¶
　(揚威惠進爵安豐縣侯戎以呉光禄勲石偉/清節可嘉表薦為議郎永興二年卒諡曰元)¶
　卞　粹(字元仁濟隂冤句人以清辯鑒察稱兄弟六/人並登臺輔世稱卞氏六龍元仁無雙惠帝)¶
　(初為尚書郎楊駿執政人多附會而粹正直不阿及/駿誅超拜右丞遷侍中中書令長沙王又専權粹正)¶
　(色立朝又/忌而害之)¶
<pb:KR2k0048_WYG_042-49a>¶
　卞　俊(濟陲冤句人清正冇識以名理著稱其鄉人/郗詵每恃才陵俊俊亦素輕詵相視如讐詵)¶
　(以楊駿故吏被繋俊時為尚書郎按其獄詵懼不免/俊平心決斷詵卒以免其居心公正如此歴位汝南)¶
　(相廷/尉卿)¶
　解　系(字少連濟南著人與二弟結育並以清潔著/名初辟公府掾累遷雍州刺史會與征西將)¶
　(軍趙王倫同討氐羌倫用佞人孫秀與孫爭軍事更/相表奏朝廷知系守正召倫還系表殺秀以謝氐羌)¶
　(不從倫秀譖之兼免官及張華裴顧被誅倫秀以㝛/憾收系兄弟梁王彤苦爭之不得避與二弟皆遇害)¶
　(後倫秀既被誅齊王問白其冤於朝追贈光禄大夫/結字叔連累遷魏郡太守育字推連累遷𢎞農太守)¶
　石　鑒(字林伯樂陵厭次人出自寒素雅志公亮仕/魏歴御史中丞多所糾正朝廷憚之乞裒間)¶
<pb:KR2k0048_WYG_042-49b>¶
　(累官至太尉八/十餘卒諡曰元)¶
　劉　實(字子徵平原髙唐人少貧賣牛衣以自給好/學博通古今清身潔行郡察孝亷不就以計)¶
　(吏八治調為河南尹累官吏部郎叅相國軍事時鍾/㑹鄧艾伐蜀實料其皆不還後果然其先見類如此)¶
　(以世多進趨乃著崇讓論以/矯之懐帝時終太尉諡曰元)¶
　劉　智(字子房平原髙唐人太尉實之弟少貧窶每/負新自給誦讀不輟以儒行稱仕為潁川太)¶
　(守累遷至尚書太常著喪服釋疑論多所辨明平原/管輅嘗謂人曰吾與劉潁川兄弟語使人坤思清發)¶
　(夕不暇寢/卒諡日成)¶
　王　鑒(字茂髙堂邑人父濬御史中丞鑒少以文筆/著稱初為瑯邪國侍郎時杜弢叛鑒上疏勸)¶
<pb:KR2k0048_WYG_042-50a>¶
　(征之後拜駙馬都尉有文集傳/於世弟濤及弟子戭並有才名)¶
　左　思(字太冲臨淄人博學工詩尤善屬文嘗著三/都賦搆思十年門庭藩溷皆置筆紙偶得一)¶
　(句輒疏之自揣所見不博求為祕書郎及賦成張華/見而歎曰班張之流也豪貴之家競相傳寫洛陽為)¶
　(之紙/貴)¶
　張　載(字孟陽臨淄人閑雅博學著劍閣銘又為濛/汜賦傅元見而嗟歎以車迎之言談盡日起)¶
　(家著作佐郎𢎞農太守長沙王义請為/記室拜中書侍郎復領著作稱疾告歸)¶
　劉敏元(字道元北海人永嘉之亂同郡管平以年老/從敏元西奔為賊所得敏元曰此公餘年無)¶
　(幾願以身代賊首欲舍之一賊勿聴敏元奪劍前曰/吾不惜死義不負同行者爾為賊顧不遵酋長令耶)¶
<pb:KR2k0048_WYG_042-50b>¶
　(願為諸公先除此不從命者賊首遽/止之相謂曰此義士也遂俱免之)¶
　繆　播(字宣則蘭陵人懐帝時為中書令掌詔命時/東海王越威權日盛帝力不能討以播有公)¶
　(輔之量又盡忠於國故委以心膂/越懼為己害因以兵執播等害之)¶
　魏　浚(東郡東阿人寓居闗中懐帝以為揚威將軍/及洛陽陷屯於洛北石梁塢撫戰士修器備)¶
　(其附賊者先諭以大晉運數靈長行已建立歸之者/甚衆或恃逺不從命遣將討之服從而已不加侵暴)¶
　(於是逺近感恱劉琨承制假浚河南尹劉曜忌浚/得衆率軍圍之浚援絶夜遁為曜所得遂死之)¶
　劉　印(字承尹東萊掖人漢齊悼王肥之後名著海/岱士咸慕之舉賢良辟司空掾並不就會避)¶
　(地冀州依刺史邵續續以徒衆寡弱謀降於石勒印/為陳勝負之勢得失之機欲其戴瑯邪王以抗石勒)¶
<pb:KR2k0048_WYG_042-51a>¶
　(續從其言遣使江南朝廷嘉之印乃求自行續厚遣/之既至元帝命為丞相叅軍累遷尚書吏部郎王敦)¶
　(素與印交請為右司馬印知敦冇不軌心枕疾不就/出為豫章太守豪右肅然咸和初以平蘇峻功賜爵)¶
　(豐城子後為/郭默所害)¶
　胡毋輔之(字顔國泰山奉髙人少擅髙名嗜酒任縱/王衍嘗稱其吐佳言如鋸木屑霏霸不絶)¶
　(仕晉守繁昌令節清自勵/甚有能名終湘州刺史)¶
　王　導(字茂𢎞瑯邪臨沂人光禄大夫覽孫少有風/鑒識量清逺元帝為瑯邪王與導友善出鎮)¶
　(下邳請導為安東司馬軍謀密策知無不為及從建/康呉人不附導勸帝引顧榮賀循二人以結人心又)¶
　(勸帝收中州賢士與之圖事晉國既建導歴大將軍/義同三司以討華軼功封武岡侯及王敦有異謀導)¶
<pb:KR2k0048_WYG_042-51b>¶
　(率子弟詣臺待罪帝以導忠節冇素特還朝服召見/宥之明帝即位導受遺詔輔政王敦平封始興郡公)¶
　(復與庾亮同受遺詔輔成/帝進位丞相卒諡文獻)¶
　王　彬(字世儒瑯邪臨沂人少稱雅正與兄廙俱渡/江累官典軍叅軍豫討華軼有功封都亭侯)¶
　(歴侍中從兄敦舉兵入石頭帝使彬勞之彬數敦罪/辭極慷慨敦大怒時王導在坐勸彬起謝彬曰冇脚)¶
　(疾敦曰脚痛孰若頸痛彬意氣自若殊無/懼容敦平徵拜光禄勲歴右僕射卒諡肅)¶
　王　舒(字處明臨沂人司空導從弟父㑹侍御史元/帝出鎮建康舒與諸父兄弟俱渡江而東叅)¶
　(鎮東軍事褚裒鎮廣陵以舒為車騎司馬咸稱明練/裒卒遂代裒累遷㑹稽内史秩中二千石會蘇峻猖)¶
　(獗舒率兵征討峻平以/功封彭澤侯卒諡曰穆)¶
<pb:KR2k0048_WYG_042-52a>¶
　魏　該(東阿人浚族子元帝時為順陽太守王敦不/軌甘卓以敦㫖動之該曰王公舉兵向天子)¶
　(非吾所宜與也拒之不應及蘇峻難作該率衆救/臺軍次石頭城受陶侃節度以勞瘁卒於軍中)¶
　劉　超(字世瑜臨沂人少冇志節從元帝渡江為安/東府舍人専掌文檄及蘇峻犯闕超為右衛)¶
　(將軍峻遷帝石頭超與侍中鍾雅步侍左右臣節愈/恭成帝時年八嵗幽厄之中超猶啟授孝經論語謀)¶
　(奉帝出赴義軍事泄峻使任讓收超及雅帝抱持悲/泣曰還我侍中右衞讓竟害之峻平帝誅讓贈超衞)¶
　(尉諡/曰忠)¶
　卞　敦(字仲仁濟隂冤句人汝南相俊子弱冠仕州/郡辟司空府遷尚書郎朝士多稱之元帝請)¶
　(為軍諮祭酒不就征南將軍山簡以為司馬時王如/杜曽相繼猖獗簡乃使敦監沔北七郡軍事攻討所)¶
<pb:KR2k0048_WYG_042-52b>¶
　(至皆平後從明帝討王敦有功/封益陽侯徙光禄勲卒諡曰敬)¶
　孔　衍(字舒元孔子二十二世孫少好學通詩書舉/異行直言皆不就避地江東明帝在東宫衍)¶
　(領太子中庶子經學深博練識舊典朝儀軌制多取/正焉後為王敦所惡出守廣陵所撰述百餘萬言)¶
　華　恒(字敬則髙唐人博學清潔以駙馬都尉除散/騎常侍累遷太常定郊禮太寧初王敦表為)¶
　(䕶軍不拜至咸和初以討王敦功進封苑陵縣侯蘇/峻逼石頭城恒侍帝左右備履艱困及帝加元服將)¶
　(納后恒推尋舊典撰定禮儀并郊廟辟雍朝/廷軌則事皆施用遷左光禄大夫卒諡曰敬)¶
　徐　寧(東海郯人少知名為輿縣令時廷尉桓彛有/人倫識鑒嘗過輿縣乃造之寧清惠博涉相)¶
　(遇欣然彛大賞之至都謂庾亮曰為卿得一佳吏部/亮即啓帝用為吏部郎累官至左將軍江州刺史卒)¶
<pb:KR2k0048_WYG_042-53a>¶
　(於/官)¶
　郗　隆(字𢎞始髙平金鄉人仕晉為尚書郎轉左丞/以直亮為百僚所憚後為揚州刺史僚屬有)¶
　(犯輒以臺閣峻制繩/之尋加寧東將軍)¶
　郗　鑒(字道徽髙平金鄉人寧東將軍隆姪博覽經/籍以儒雅著名趙王倫辟為掾鑒知倫中蓄)¶
　(異謀遂稱疾去職恵帝復正累遷中書侍郎後隨元/帝東渡明帝即位畏王敦之逼倚鑒為外援拜安西)¶
　(將軍都督揚州江西諸軍與帝謀討敦後與王導卞/壼等同受遺詔輔少主出刺徐州及蘇峻為患鑒流)¶
　(涕誓師三軍爭為用命峻平拜司空/仍還鎮廣陵封南昌縣公卒諡文成)¶
　竇　益(泰安人六世同居/詔褒美賜粟帛)¶
<pb:KR2k0048_WYG_042-53b>¶
　羊　曼(字祖延泰山南城人少知名渡江為黄門侍/郎晉陵太守以事免官與阮放郗鑒胡毋輔)¶
　(之卞壼蔡謨阮孚劉綏號兖州八伯曼知王敦不臣/終日酣飲故不與其難成帝時以前將軍守雲龍門)¶
　(蘇峻為逆王師不振或勸曼避之曼曰奈朝/廷何勒衆戰不克而死峻平追贈太常卿)¶
　郗　愔(字方回髙平金鄉人南昌縣公鑒長子性至/孝襲爵南昌公徵拜中書侍郎尋以疾去職)¶
　(與王羲之許恂並有邁世之風修黄老之術後徵為/光禄大夫固讓不拜求補逺郡出為輔國將軍久之)¶
　(乞歸徵拜司空/不起卒諡文穆)¶
　劉　鮞(字長魚髙宻人幼不慕俗長而希古篤學厲/行化流邦邑與城陽邴郁並有髙名咸康中)¶
　(成帝博求異行之士徵為博士鮞/赴京師自陳年老不拜以壽終)¶
<pb:KR2k0048_WYG_042-54a>¶
　卞　壼(字望之冤句人侍中粹之子弱冠有名譽元/帝鎮建鄴召為從事中郎成帝時為右將軍)¶
　(尚書令與王導同心輔政幹實當官以褒貶為已任/庾亮將徵蘇峻壼固爭不從司馬任台勸壼宜畜良)¶
　(馬以備不虞壼笑曰以順逆論之理無不濟若萬一/不然豈須馬哉及峻進攻靑溪六軍失利壼與二子)¶
　(眕盰皆死之眕母裴氏撫尸哭曰/父為忠臣子為孝子吾復何恨乎)¶
　吕　安(字仲悌東平人神氣超逸博物能文與向秀/稽康相友極善毎一相思輒千里命駕後遭)¶
　(譖與康並見殺向/秀為作思舊賦)¶
　孟　嘉(字萬年孟子二十二代孫庾亮鎮武昌拔為/觀學從事西安將軍府功曹再為江州别駕)¶
　(又為桓温叅軍温甚重之穆帝聞其名賜見東堂/以脚疾不任拜起詔使人扶入其見優禮如此)¶
<pb:KR2k0048_WYG_042-54b>¶
　徐　邈(東莞姑幕人東晉初徙居京口邈博涉多聞/以慎宻自居孝武帝時謝安舉為中書舍人)¶
　(撰正五經音訓學者宗之在西省十年多所禆益轉/祠部郎上南北郊宗廟迭毁禮皆有證據遷中書侍)¶
　(郎専掌綸綍所注/穀梁傳見重於時)¶
　郗　恢(字道尹金鄉人鑒之孫建威將軍曇之子少/襲父爵散騎侍郎累遷給事黄門侍郎領太)¶
　(子右衞率孝武帝深器重之以為有藩伯之望使鎮/襄陽甚得闗隴之心降服者動以千計後以軍功加)¶
　(督隴將軍尋為尚/書卒贈鎮軍將軍)¶
　伏　滔(字元度平昌安邱人少以才學名舉秀才辟/别駕皆不就大司馬桓温引為叅軍時淮南)¶
　(猖獗滔著論二篇名曰正淮温稱賞之太元中拜著/作郎専掌國史領本州大中正遷遊擊將軍子系之)¶
<pb:KR2k0048_WYG_042-55a>¶
　(亦有文才官/至光禄大夫)¶
　王　珣(字元琳臨沂人内史洽之長子丞相導之孫/弱冠為桓温主簿時温經畧中夏軍中機務)¶
　(皆以委珣從討袁徵封東亭侯累遷侍中孝武深倚/賴之時帝雅好典籍珣以才學文章見昵於帝隆安)¶
　(二年加散騎常/侍卒諡獻穆)¶
　王　珉(字季琰臨沂人内史洽季子少有才藝名出/珣右歴國子博士黄門侍郎侍中代王獻之)¶
　(為長史兼中書令二人素齊名世謂/獻之為大令珉為小令卒贈太常)¶
　臧　燾(字徳仁東莞莒人少好學善三禮貧有操行/晉太元中始立國學謝元舉燾為助教頃之)¶
　(去官躬耕養親十餘年居喪以毁瘠著稱安帝時補/尚書度支郎改掌祠部議京兆府君以上四主在太)¶
<pb:KR2k0048_WYG_042-55b>¶
　(祖之前情禮已逺宜從遷/毁識者是之尋改大鴻臚)¶
　魏詠之(字長道任城人家貧躬耕好學不倦初為州/主簿嘗與劉裕遊及桓𤣥不軌詠之協贊義)¶
　(謀𤣥敗授建威將軍桓歆冦歴陽詠之率衆擊走之/轉荆州刺史詠之初在布衣不以貧賤為恥及居顯)¶
　(位不以富貴驕人卒贈太常追封江/陵縣公諡曰桓弟順之琅邪内史)¶
　何無忌(東海郯人少有大志忠亮任氣人有不稱其/心者輒形於言色州辟從事轉太學博士鎮)¶
　(北將軍劉牢之即其舅也時鎮京口每有大事必與/叅議牢之欲降桓𤣥無忌屢諌辭㫖甚切與劉裕起)¶
　(義兵討𤣥𤣥聞之甚懼其黨曰劉裕烏合勢必不成/𤣥曰劉裕勇冠三軍兼以何無忌劉牢之之甥酷似)¶
　(其舅何謂無成其見憚如此及𤣥潰走無忌與振武/將軍劉道規同追之𤣥平奉帝還京師累遷㑹稽内)¶
<pb:KR2k0048_WYG_042-56a>¶
　(史督江東五郡軍事義熙二年封安成郡開國/公後與盧循别帥徐道覆戰失利握節死之)¶
　檀憑之(字慶子髙平人少有志力為世所稱從兄子/韶兄弟五人皆穉幼而孤憑之撫養若已所)¶
　(生初為㑹稽王驃騎行㕘軍累遷寧逺將軍與劉裕/有州閭之舊又數同東討情好甚宻義旗之建憑之)¶
　(與劉毅俱以私艱墨經而赴官次劉裕以為建/威將軍後為皇甫敷軍所害追封曲阿縣公)¶
　徐　廣(字野民東莞姑幕人謝𤣥鎮兗州辟從事累/仕至祕書監及劉裕受禪恭帝遜位廣獨哀)¶
　(感涕泗交流謝晦見之謂曰徐公將無小過廣收淚/言曰君為宋朝佐命吾乃晉室遺老憂喜之事固不)¶
　(同時乃更歔欷/遂乞歸卒於家)¶
　檀　斌(髙平金鄉人明帝時為兗州刺史時石勒/遣其將石良冦兖州斌因乏救力戰死之)¶
<pb:KR2k0048_WYG_042-56b>¶
　晏　謨(臨淄人晏嬰後善屬文撰齊記行世南燕主/慕容徳登營邱問謨以齊之山川邱陵賢哲)¶
　(舊事謨歴對詳辨畫地/成圖徳嘉之拜尚書郎)¶
　王　猛(字景畧北海劇人少貧賤氣度雄逺博學好/兵書徐統見而竒之召為功曹不應隠於華)¶
　(隂山桓温入闗被褐詣之捫蝨而談當世之事旁若/無人温異之請與俱往猛還山諮師師曰卿與桓温)¶
　(豈並世哉乃止苻堅將有大志遣吕婆樓招之一見/若生平及堅僭位以猛為中書侍郎累遷司徒録尚)¶
　(書事率諸軍討慕容暉軍嚴禁明師無私犯逺近帖/然以平燕功進封清河郡侯留鎮冀州俄入為丞相)¶
　(加都督中外諸軍事猛宰政公平流放尸素拔幽滯/顯賢才外修兵革内崇儒學勸課農桑教以亷恥是)¶
　(以兵强國富垂及昇平臨卒堅問以後事猛曰晉雖/辟在江左乃正朔相承願勿以晉為圖鮮卑羌虜終)¶
<pb:KR2k0048_WYG_042-57a>¶
　(為人患宜漸除之言/終而没諡曰武侯)¶
　房　豹(字仲幹清河人年十七為慕容紹主簿並行/臺郎中紹宗云有水厄思自禳之豹曰命在)¶
　(天豈人所能延促未幾紹宗遇溺時論以為知微遷/樂陵太守階除簡静囹圄空虚郡治頻海水多鹹苦)¶
　(豹命鑿一井得甘泉咸謂政化所致後/辭疾歸終於家以上三人係燕秦附)¶
南北朝¶
　劉穆之(字道和東莞莒人少好書傳為府主簿後從/宋武帝為軍吏平京邑任以腹心穆之盡誠)¶
　(無隠累官中軍太尉司馬加丹陽尹武帝西討以諸/葛長民監留府穆之輔之加建威將軍尋轉尚書僕)¶
　(射穆之内總朝政外供軍旅決斷如流事無壅滯後/以佐命元勲追封南康郡公諡文宣配食髙祖廟庭)¶
<pb:KR2k0048_WYG_042-57b>¶
　(孫瑀仕至/御史中丞)¶
　臧　熹(字義和宋東莞莒人與兄燾並好儒學熹更/習騎射遇虎直前射之應弦而倒從武帝定)¶
　(建業及桓𤣥走武帝使熹入宫封府庫有金飾樂器/武帝問熹卿得無欲此乎熹正色曰主上幽逼非所)¶
　(將軍首建大義雖復不肖實無情於樂以建義功封/始興縣五等侯為臨海太守綏輯綱紀招聚流散後)¶
　(同伐蜀蜀平遇疾/卒追贈光禄勲)¶
　王鎮惡(宋北海劇人符秦丞相猛之孫才畧縱横果/決能斷初為臨灃令武帝與語甚異之以拒)¶
　(盧循有功封博陸縣子後屢平冦賊除遊擊將軍武/帝北伐鎮惡領前鋒所至望風奔散及入長安撫慰)¶
　(初附號令嚴肅百姓安堵進號/征虜將軍後為沈田子所害)¶
<pb:KR2k0048_WYG_042-58a>¶
　檀道濟(髙平金郷人從宋武帝參建武軍事以建義/勲封呉縣五等侯前後多戰功歴加冠軍將)¶
　(軍義熙十二年武帝北伐以道濟為前鋒出淮淝所/至降服拔城破壘俘四千餘人皆釋遣人心感恱長)¶
　(安既平為琅邪内史元嘉中封武陵郡公進位司空/鎮潯陽道道濟立功前朝威名甚盛左右腹心並經)¶
　(百戰諸子又有才氣朝廷旋懼/召赴廷尉與其子植等俱見殺)¶
　孔琳之(字彦琳孔子二十八代孫好文藝解音律妙/草𨽻書當桓𤣥輔政進為西閣公以不肯順)¶
　(𤣥㫖故不見知累遷尚書左丞永初二年為御史/中丞執法無所撓家貧不事産業著有文集十卷)¶
　劉　兆(字延世東平人洽聞善誘從業者數千人宋/武帝時五辟公府三徵博士皆不就以春秋)¶
　(一經而三家殊塗乃合而通之作春秋調人又為春/秋左解名曰全綜公羊穀梁解詁皆納經傳中朱書)¶
<pb:KR2k0048_WYG_042-58b>¶
　(以别之又傳/周易訓注)¶
　孟懐玉(平昌安邱人徙居京口宋武帝東伐孫恩以/為建武司馬進定京邑以功封鄱陽侯盧循)¶
　(逼京邑懐玉連戰有功遷江州刺史督六郡諸軍事/尋丁父艱上表陳解不許因抱罵疾卒弟龍符驍果)¶
　(有幹力以軍功封平/昌縣子位車騎將軍)¶
　虞丘進(字豫之宋東海郯人少隨武帝討符堅有功/累官龍驤將軍封龍川縣五等侯盧循逼京)¶
　(邑遷鄱陽太守統兵擊破之後討/司馬休之有戰功除輔國將軍)¶
　檀　祗(字髙叔宋髙平金鄉人武陵郡公道濟從兄/以參建武軍事加振武將軍屢立戰功封西)¶
　(昌侯盧循逼京邑加輔國將軍屯兵西明門循即退/走出督江北淮南軍事㑹司馬國璠兄弟聚衆數百)¶
<pb:KR2k0048_WYG_042-59a>¶
　(過淮乘夜縁廣陵城闇入祗曰賊閽入欲掩襲不備/因令打五鼓賊懼曉皆奔散及宋國建以為領軍將)¶
　(軍諡曰/威侯)¶
　王鎮之(字伯重琅邪臨沂人初仕晉為安成太守桓/𤣥冦境鎮之拒戰彌年子弟五人並臨陣見)¶
　(殺加建威將軍徐道覆逼江/陵鎮之討平之封華容縣男)¶
　何承天(東海郯人博見古今尤精歴數仕宋為尚書/祠部郎撰朝儀遷御史中丞文帝毎有疑議)¶
　(必先訪之時開元武湖得古銅斗承天曰此新莽威/斗也三公亡則賜之江左唯甄邯為大司徒必邯之)¶
　(墓騐之果然先是禮論有八百卷承/天刪減併合以類相從凡為三百卷)¶
　王淮之(字元㑹瑯邪臨沂人明禮傳贍于文辭為山/隂令有能名宋元嘉中為江夏王撫軍長史)¶
<pb:KR2k0048_WYG_042-59b>¶
　(歴陽太守行州府之任綏懐得理軍民便之明年為/都官尚書改領吏部以性峭急失縉紳望出為丹陽)¶
　(尹淮之究識舊儀問無不對時彭城王義康録尚書/事歎曰何須髙論虚無正得如王淮之兩三人天下)¶
　(便可治常撰朝儀朝/廷遵用之卒贈太常)¶
　鮑　照(字明逺宋東海郯人官臨海王前軍叅/軍嘗為古樂府文甚遒麗有集傳於世)¶
　王　𢎞(字休元瑯邪臨沂人晉司徒珣之子𢎞少好/學以清恬知名宋武帝為鎮軍召補諮議叅)¶
　(軍累官江州刺史省賦簡役百姓安之永初元年以/佐命功封華陽縣公及徐羨之等謀廢立召𢎞入朝)¶
　(文帝即位𢎞定策安社稷進位司空封建安郡公羨/之等誅徵𢎞為侍中司徒上西征𢎞與彭城王義康)¶
　(居守明敏有思致造次必存禮法九年進位/太保領中書監卒諡文昭配食髙祖廟庭)¶
<pb:KR2k0048_WYG_042-60a>¶
　王曇首(宋瑯邪臨沂人有識智局度喜愠不見于色/為鎮西長史初武帝謂文帝曰曇首沈毅宰)¶
　(相材也及文帝即位以預誅羨之等議進位侍中領/驍騎將軍上欲封曇首等出詔示之曇首曰賴陛下)¶
　(英察罪人斯戮豈可因國之災以為身利陛下雖欲/私臣當如直史何上不能奪封事遂寢後追封豫寧)¶
　(侯卒諡/曰文)¶
　王僧綽(宋瑯邪臨沂人豫寧侯曇首子好學有理思/練悉朝典尚文帝長女東陽獻公主為尚書)¶
　(吏部郎拔才舉能咸得其分遷侍中任以機宻文帝/以僧綽年少方欲大相付托僧綽刻自損抑求為呉)¶
　(郡不許後為劭所害諡曰愍弟/僧達亦以文名仕齊為中書郎)¶
　徐孝嗣(字始昌宋東海郯人祖湛之仕至司空父聿/之著作郎並為子劭所殺孝嗣在孕得免幼)¶
<pb:KR2k0048_WYG_042-60b>¶
　(而風儀端簡八嵗襲爵縣公尚康樂公主歴御史中/丞出為呉興太守在郡有能名復徵為五兵尚書臺)¶
　(閣事多委之從世祖幸方山上欲于山南為離宫孝/嗣以勞民諫止明帝時加中軍將軍轉尚書令器量)¶
　(𢎞雅不以權勢自/居朝野共服其品)¶
　顔　協(字子和宋瑯邪臨沂人博極羣書兼工草𨽻/為湘東王記室撰晉□傳日月災異圖併文)¶
　(集二/十卷)¶
　顔延之(字延年宋瑯邪臨沂人好讀書無所不覽文/章冠絶當時與陳郡謝靈運齊名嘗問鮑照)¶
　(已與謝優劣照曰謝五言如初發芙蓉自然可愛君/詩如鋪錦列繡亦雕繢滿眼仕至光禄大夫卒贈特)¶
　(進子竣亦/以文學顯)¶
<pb:KR2k0048_WYG_042-61a>¶
　王僧孺(宋東海郯人六嵗能文家貧其母鬻紗布以/自業嘗攜僧孺至市道遇中丞鹵簿驅迫溝)¶
　(中及長累仕尚書左丞兼著作俄除游擊將軍兼御/史中丞拜日引騶清道悲感不自勝官至南康王諮)¶
　(議叅軍聚書至萬餘卷多異本共為文麗逸多用新/事人所未見者所著集十八卷州譜七百一十卷百)¶
　(家譜集十五卷東南譜集抄十卷文集三十/卷兩臺彈事五卷及東宫新記並行于世)¶
　劉善明(平原人南齊安北將軍懐珍族弟父懐人仕/宋為齊北海二郡太守元嘉末青州饑善明)¶
　(出積粟以救鄉里咸呼其家田為續命田刺史劉道/隆辟為中從事沈文秀兵起善明收集門宗部曲奔)¶
　(從懐恭於北海明帝以為北海太守魏克青州善明/母陷焉乃布衣蔬食哀戚如初喪㑹遣北使善明舉)¶
　(北平田惠紹使魏贖母還後事齊髙帝以為腹心歴/淮南宣城二郡太守上表陳事十一條又撰聖賢雜)¶
<pb:KR2k0048_WYG_042-61b>¶
　(語奏之托以諷諫上深嘉/其忠欵封新塗伯諡烈伯)¶
　劉靈哲(字文明平原人仕宋為齊郡太守前軍將軍/生母病躬自祈禱夢見黄衣老公與藥曰食)¶
　(此可愈靈哲驚覺於枕間得之如言而愈嫡母崔氏/及兄景煥泰始中為魏所獲父懐珍卒當襲爵靈哲)¶
　(因辭以兄在魏無容越當茅土帝哀之為請/於魏送其兄還襲父爵靈哲位至兖州刺史)¶
　王　素(字休業瑯邪臨沂人少冇志行家貧母老嘗/為廬陵王門下侍郎及母死隠居東陽宋孝)¶
　(武召為太子舍人辭不就山中有蚿蟲聲甚清長/聴之使人不厭而其形甚醜素乃為蚿賦自況)¶
　趙僧巖(北海人寥闊無常人不能測劉善明為青州/刺史舉為秀才大驚拂衣去棲遲巖谷間常)¶
　(以一壺/自隨)¶
<pb:KR2k0048_WYG_042-62a>¶
　周盤龍(北蘭陵人泰始間以軍功累至積射將軍元/徽二年桂陽賊起盤龍拒戰大捷建元間敵)¶
　(冦壽春盤龍於西澤中奮殺數萬人獲輜重無筭魏/人圍齊甬城盤龍子奉叔率二百餘人陷陣敵萬餘)¶
　(騎張左右翼圍之盤龍方食棄筯馳馬奮矟直突所/向披靡奉叔已出復入求盤龍父子兩騎縈&KR0259;數萬)¶
　(人無敢當者由是名播/北國以功進爵為侯)¶
　臧榮緒(宋東莞莒人幼孤灌園以供祭祀純篤好學/括東西晉為一書紀録志傳凡一百一十卷)¶
　(隠居京口教授齊髙帝徵為主簿不就尤嗜五經謂/人曰昔吕尚奉丹書武王致齋降位李釋教誡並有)¶
　(敬禮之儀因甄明至道乃撰述五經序論嘗以宣尼/生庚子日陳五經拜之自號被褐先生以上俱南宋)¶
　桓　康(蘭陵氶人勇果驍悍宋泰始初與齊世祖起/義世祖為郡所縶衆皆驚散康裝擔貯穆后)¶
<pb:KR2k0048_WYG_042-62b>¶
　(及二子負置山中與門客蕭欣祖等破郡獄出世祖/郡兵追急康等死戰退之及世祖即位擢冠軍府㕘)¶
　(軍南濮陽太守隨世祖征伐摧堅陷陣南人震恐或/畫其形以辟瘧無不立愈封呉平縣侯卒贈輔國將)¶
　(軍/)¶
　崔祖思(字敬元清河東武城人崔琰七世孫初為都/昌令轉相國從事中郎遷齊國内史建元元)¶
　(年除黄門侍郎武帝時啓陳政事謂宜於太廟之南/𢎞修文序司農以北廣開武校又謂宜體唐成儉踵)¶
　(虞為樸清置廷尉茂簡三官羅雜伎置鐘簴羽戚登/歌上優詔報答後為青冀二州刺史為政清簡謙卑)¶
　(下士未幾卒/上深惜之)¶
　劉軌思(渤海人說詩甚精少事同郡劉敬和敬和事/程師則故其鄉曲多為詩者軌思仕齊位國)¶
<pb:KR2k0048_WYG_042-63a>¶
　(子博/士)¶
　王僧䖍(琅邪臨沂人宋豫寧侯曇首子吏部郎僧綽/弟性孝友端謹僧綽遇害撫其孤在宋為尚)¶
　(書令後仕齊為侍中世祖即位以為光禄大夫開府/儀同三司僧䖍固辭謂僧綽子儉曰汝行登三事我)¶
　(若受此是一門二台司也吾實懼焉累年不拜儉/嘗作長梁齋制度少過僧䖍竟不入戸儉遂毁之)¶
　王　慈(字伯重臨沂人僧䖍子年八嵗外祖江夏王/義恭迎至内齋室物聴所取慈惟取素琴石)¶
　(硯長仕南齊除秘書郎累官大司馬長史侍中領步/兵校尉慈以朝堂諱榜非古舊制表請革除詔從之)¶
　(以為冠軍將/軍諡曰懿)¶
　王　儉(字仲寶琅邪臨沂人宋吏部郎僧綽子明帝/時解褐祕書郎遷祕書丞典校墳籍依七畧)¶
<pb:KR2k0048_WYG_042-63b>¶
　(撰七志四十卷上之又撰定元徽四部書目齊髙帝/為相深相推許既建國遷尚書右僕射時朝廷初基)¶
　(制度草創儉識舊事問無不答上歎曰維嶽降神生/甫及申今天亦為我生儉也官至中書監諡文憲儉)¶
　(寡欲惟以經國為務/車服塵素家無餘財)¶
　王逡之(字宣約琅邪臨沂人好學博聞至老不倦以/著作郎兼尚書左丞叅定齊國儀禮初王儉)¶
　(撰古今喪服集記逡之難儉十一條更撰世行五卷/建元間國學久廢逡之轉國子博士表請立學累遷)¶
　(光禄大夫給事中著書凡五/十卷子顥上之詔付祕閣)¶
　檀　超(字恱祖髙平金鄉人少好文學舉止温雅自/比晉郗鑒孝武令直東宫歴兼左丞太祖愛)¶
　(之遷右長史建元間與記室江淹掌史職/上表立條例詔内外詳議史功未就卒)¶
<pb:KR2k0048_WYG_042-64a>¶
　孔　珪(孔子二十九代孫好文詞齊髙帝舉為/記室與江淹對掌詞章上律文二十卷)¶
　明僧紹(字承烈安陵人明經學隠居嶗山齊髙帝/屢徵不就乃錫以竹如意筍籜冠褒美之)¶
　劉懐珍(字道玉平原人幼隨祖奉伯至壽陽豫州刺/史出獵百姓聚觀懐珍避不視奉伯異之長)¶
　(辟本州主簿討平司馬順則讓功不居以應對取重/江夏王隨府轉太宰叅軍破敵麋溝拜樂陵河間二)¶
　(郡太守斬豪民王弼宋泰始初累立戰功掩擊劉道/蔚破王仲虯攻髙宻平昌陷不其擊降鞫延僧沈文)¶
　(秀遣使詣降進冠軍將軍豫州刺史沈攸之起兵遣/使結懐珍珍斬其使攸之攻鄄城懐珍遣將破其前)¶
　(鋒齊太祖輔政内召為都官尚書至明帝建/元中轉光禄大夫授安北將軍卒諡曰敬)¶
　劉懐慰(字彦恭平原人安北將軍懐珍從弟父乘仁/冀州刺史死於義懐慰持喪不食醯醬冬月)¶
<pb:KR2k0048_WYG_042-64b>¶
　(不用絮衣齊髙祖以為䕶國將軍齊郡太守修城郭/墾廢田決沈湖清身率下不受餽遺既卒明帝謂徐)¶
　(孝嗣曰劉懐慰若在/朝延不患無清吏也)¶
　李安人(蘭陵承人齊明帝時中領軍封康樂侯軍國/宻事上唯與安人論議謂曰署事冇卿名我)¶
　(便不復細覽也累遷尚書左僕/射出為呉興太守卒諡肅侯)¶
　呉　苞(字葢天濮陽鄄城人業文學善三禮宋太始/中過江聚徒教授蔬食二十餘年至齊隆昌)¶
　(年歸里梁武帝聞其名徵/為太學博士不就以壽終)¶
　崔慰祖(字恱宗齊東武城人好學聚書至萬卷建武/中帝欲試以百里辭不就吏部郎謝朓嘗于)¶
　(省中賓友俱集問地里中所不悉十餘事慰祖酬據/精悉朓嘆曰假使班馬復生無以過此所著有海岱)¶
<pb:KR2k0048_WYG_042-65a>¶
　(志/)¶
　顔見逺(顔子之後博學有志行仕齊為御史中丞正/色立朝有當官之稱梁武帝受禪見逺不食)¶
　(發憤痛哭而卒帝恨之曰我自應天從人何預/天下士大夫而顔見逺乃至於此以上俱南齊)¶
　王　志(字次道琅邪臨沂人九嵗居母憂哀容毁瘠/仕齊為祕書郎累遷宣城内史清謹有恩惠)¶
　(郡民爭田經嵗不決聞志來遂相讓入為吏部尚書/髙祖入城百僚送欵志不從上嘉之以為冠軍將軍)¶
　(丹陽尹為政清静去煩苛以俸錢賑民民樂之官至/散騎常侍金紫光禄大夫志善草𨽻號書聖兄弟子)¶
　(姪皆篤實謙和人稱馬蕃巷諸王為長/者普通四年追諡曰安五子並知名)¶
　王僧祐(琅邪臨沂人中書監儉從弟少穎悟為儉所/重居喪至孝舉秀才為著作郎遷司空祭酒)¶
<pb:KR2k0048_WYG_042-65b>¶
　(常謝病不與公卿遊儉賓客盈/門而僧祐不為之屈時人稱之)¶
　臧　嚴(字彦威東莞莒人幼有孝性孤貧勤學累遷/湘東王㕘軍歴義陽武寧郡守郡界蠻地前)¶
　(守鎮之以兵嚴獨隨數門人單車入境羣/蠻恱服後為鎮南諮議叅軍著有文集)¶
　孔休源(字慶緒孔子三十一代孫齊舉秀才仕梁至/金紫光禄大夫諡曰貞手校書七千卷著文)¶
　(集十/五卷)¶
　徐　勉(字修仁東海郯人早勵清節篤志好學齊太/尉王儉稱為宰輔器量射策舉髙第起王國)¶
　(侍郎梁天監初拜中書侍郎入樞府多所糾舉稱職/尋除給事黄門侍郎叅掌軍書劬勞夙夜經數旬始)¶
　(一還宅遷吏部尚書典選事彜倫冇序嘗與客夜集/有求詹事五官者勉正色曰今夕止談風月不宜及)¶
<pb:KR2k0048_WYG_042-66a>¶
　(公事進侍中尚書右僕射盡心奉上知無不為有表/奏輒焚其藁中大通三年卒贈光禄大夫開府儀同)¶
　(三司諡簡肅所著有别起居注/六百卷選品㑹林等書行世)¶
　吕僧珍(字元榆東平范人童時有相者曰此封侯相/也事梁髙祖歴職冠軍將軍封平固侯尋加)¶
　(散騎常侍總知宿衛天監四年北伐軍機多事僧珍/晝直中書省夜還祕書師旋授使持節南兖州刺史)¶
　(平心率下雖親戚不少私累有大勲恩遇隆宻然性/恭慎直禁中盛暑不解衣毎侍御座鞠躬屛息天監)¶
　(十年卒於/領軍府)¶
　孫　謙(字長儒東莞莒人歴官南中郎司馬梁天監/六年為零陵太守尋徵為光禄大夫髙祖甚)¶
　(禮異之自少至老歴二縣五郡所在亷潔課農桑盡/地利收入常多於鄰境治煩以簡獄無繫囚威信並)¶
<pb:KR2k0048_WYG_042-66b>¶
　(著號為神明零陵多虎患謙至絶跡及去官/復有謙居身儉素篤於行義年逾九十卒)¶
　臧　厥(字獻卿梁東莞莒人中領軍貭弟以幹局稱/初為西中郎㕘軍累職晉安太守郡居山海)¶
　(常結聚逋逃討捕不能絶厥宣風化賊黨襁負而出/居民復業商賈流通尋遷員外散騎常侍兼司農卿)¶
　(卒于官前後居職所掌職局大事及蘭臺廷尉所不/能決者敇並付厥厥辨斷精詳咸得其理後有撾登)¶
　(聞鼓鳴冤者曰乞付清直舍人髙祖/曰臧厥没無可付者矣其見知如此)¶
　任　昉(字彦昇樂安博昌人早冇才名性至孝居喪/盡禮梁髙祖執政器重之以為記室叅軍尋)¶
　(拜黄門侍郎天監二年出為義興新安太守為政清/省能於路決詞訟吏民便之卒贈太常卿諡曰敬)¶
　王　規(字威明梁琅邪臨沂人中書監儉孫僕射暕/子八嵗居母憂有至性徐孝嗣稱曰孝童父)¶
<pb:KR2k0048_WYG_042-67a>¶
　(亦器重之十二通五經長起祕書郎累遷太子洗馬/天監十二年獻新殿賦辭甚工襲封南昌侯除中書)¶
　(黄門侍郎普通初北伐規憂其難繼咸謂識事機焉/髙祖命賦詩五十韻饑元景隆援筆立就中大通二)¶
　(年為呉郡太守召還吏民千餘人詣闕乞留尋歴散/騎常侍領步兵校尉辭不拜築室于鍾山崇熙寺居)¶
　(焉/)¶
　崔靈恩(清河東武城人習五經尤精三禮三傳仕魏/歸梁為步兵校尉兼國子博士解析經理甚)¶
　(有精致舊儒咸稱重之先是儒者論天互執渾蓋二禮/義不合靈恩立義以渾蓋為一集註毛詩周禮著三)¶
　(義宗左氏經傳義左氏條例/公羊榖梁文句義皆行於世)¶
　王　筠(字元禮臨沂人僧䖍孫也七嵗能屬文十六/為芍藥賦甚美仕梁至光禄大夫太子詹事)¶
<pb:KR2k0048_WYG_042-67b>¶
　(昭明太子嘗集文士遊宴元圃獨把筠袖撫劉孝綽/肩曰所謂左把浮邱袖右拍洪崖肩嘗奉敇製開善)¶
　(寺寶誌大師碑文詞甚麗逸又敇撰中書表奏三十/卷及所上賦頌都為一集筠自撰其文章以一官為)¶
　(一集凡一百/卷行於世)¶
　劉　峻(字孝標梁平原人好學安貧耕讀不輟常燎/麻炬從夕達旦聞人有異書必往借之人謂)¶
　(之書淫嘗著廣絶交論以刺世情武帝引見占對不/稱㫖乃作辨命論寄其懐思遊東陽紫岩山築室居)¶
　(焉著類苑一百二十/卷卒諡元静先生)¶
　卞　華(字昭岳濟隂宛句人壺六世孫㓜孤貧好學/與平原明山賓㑹稽賀㻛同業友善梁天監)¶
　(中為五經博士聚徒教授華博涉冇機辯說經析理/為當時之冠江左以來鍾律絶學至華乃通位尚書)¶
<pb:KR2k0048_WYG_042-68a>¶
　(儀曹/郎)¶
　明山賓(字孝若平原髙人博通經傳梁初置五經博/士山賓首應其選天監中出為北兗州刺史)¶
　(東宫新置學士又以山賓為之初在州平陸縣不稔/啟出倉米以賑百姓後刺史以為耗損有司追責籍)¶
　(其宅入官山賓不自理更市地造宅兼國子祭酒甚/有訓導之益性疎通諸生皆愛之所著吉禮儀注二)¶
　(百二十四卷禮儀二十/卷孝經喪服義十五卷)¶
　蕭子範(蘭陵人仕梁至光禄大夫南平王嘗使製千/字文其辭甚美自是府中文筆皆使草之前)¶
　(後文集/三十卷)¶
　蕭子顯(子範弟偉容貎身長八尺好學工屬文嘗探/衆家後漢考正同異為一家之書又啟撰齊)¶
<pb:KR2k0048_WYG_042-68b>¶
　(史仕梁至吏部尚書出為呉興太守卒所著漢書齊/書晉史外又有普通北伐記五卷文集二十卷子愷)¶
　(累官中書郎太子家令才/學譽望時論以方其父)¶
　劉　勰(字彦和梁東莞人博學多才嘗撰文心雕龍/五十篇欲取定於沈約因負書侯約于車前)¶
　(若欲貨者約見書大重之言/諸朝仕至東官通事舍人)¶
　何　遜(字仲言梁東海郯人宋御史承天子八嵗能/賦詩弱冠州舉秀才范雲見其對策大相稱)¶
　(賞結忘年交自是一詞一詠雲輒嗟賞沈約/亦愛其文仕至尚書水部郎所著文集八卷)¶
　蕭　洽(字宏稱北蘭陵人好學博渉善屬文/仕至司徒左長史集二十卷行于世)¶
　臧　盾(字宣卿東莞莒人盾幼從諸葛璩受五經璩/異之曰此王佐才也初為撫軍叅軍尚書中)¶
<pb:KR2k0048_WYG_042-69a>¶
　(兵郎美風儀善舉止至梁髙祖時進通事舍人宿直/廷尉母忽卒手指痛不能寢父没五年不出戸形體)¶
　(枯顇人不復識事聞上嘉之服闋累官御史中丞居/憲臺公疆稱職大同二年遷中領軍尋拜光禄大夫)¶
　(加金紫卒/諡曰忠)¶
　劉　昭(髙唐人晉太尉實九世孫幼清警通老莊義/及長勤學善屬文仕梁卒于郯令集注後漢)¶
　(書一百八十卷文集十卷子縚亦好學通三禮仕魏/尚書祠部郎次子緩風流跌宕名髙一時為湘東王)¶
　(中録/事)¶
　徐　摛(字士秀東海郯人仕梁為晉安王侍讀遷新/安太守勸課農桑教民禮義還為中庶子侯)¶
　(景攻臺城賊衆舉兵上殿侍衞奔散摛徐謂景曰公/當以禮見何得如此景乃拜太宗後被幽閉摛不獲)¶
<pb:KR2k0048_WYG_042-69b>¶
　(朝謁感氣疾/而卒諡曰貞)¶
　徐　陵(字孝穆東海郯人摛子八嵗能屬文長博涉/史籍仕梁為通直散騎常侍除御史中丞安)¶
　(成王頊勢傾朝野府屬官多不法大臣莫敢言陵為/彈章奏上前安成王侍立流汗失色陵即遣御史引)¶
　(王下殿自此朝廷肅然遷吏部尚書提舉綱維綜覈/名實比之毛玠太建初除尚書左僕射陵固讓周𢎞)¶
　(正王勱曰選賢與舊微臣皆宜處後㑹北伐詔舉堪/元帥任者陵推呉明徹裴忌卒用其言復淮南數十)¶
　(州累官中書監左光禄大夫陵器局深逺性簡潔禄/俸與親族共之詔策軍書多出共手為一代文宗卒)¶
　(贈開國侯/諡曰章)¶
　任　遐(字景逺梁樂安博昌人少敦學業行/誼純謹位御史中丞金紫光禄大夫)¶
<pb:KR2k0048_WYG_042-70a>¶
　劉　霽(字士開梁平原人立志勤學博涉書史歴位/西昌相海鹽令所著有釋俗語八卷文集十)¶
　(卷/)¶
　劉　杳(字士深平原人霽弟少好學淹貫羣書博物/強記沈約任昉每有遺志皆訪問焉仕梁至)¶
　(尚書左丞所著有/要雅髙士傳等書)¶
　伏曼容(字公儀平昌安邱人少篤學善老易倜儻好/大言常云何晏疑易中九事以吾觀之晏了)¶
　(不學也聚徒教授以自業仕歴宋齊梁終臨海太守/嘗與司馬憲陸澄撰喪服生徒數十百人所著有周)¶
　(易毛詩喪服集解老莊論語/義子宣傳父業為五經博士)¶
　伏　暅(字元耀平昌安邱人臨海太守曼容之子幼/傳父業有名於時天監初授國子博士累官)¶
<pb:KR2k0048_WYG_042-70b>¶
　(中書侍郎前軍將軍出為永陽内史清潔務安静刺/史以狀聞詔勘十五事為吏民所懐髙祖善之遷東)¶
　(陽太守厲志如永陽時尋徵長水校尉/暅性儉素樂推薦終給事黄門侍郎)¶
　劉　歊(字士光平原人幼而頴悟及長博學多文不/樂仕長與族兄訏遨遊山水間梁天監中卒)¶
　(諡曰貞/節處士)¶
　諸葛璩(瑯邪諸人安貧守志/齊梁間屢徵皆不就)¶
　徐孝克(臨沂人性至孝梁太清中為太學博士侯景/陷臺城京師絶糧百官廩禄不給孝克嘗出)¶
　(其妻臧氏易米以養其/母時稱孝子徐博士)¶
　江子一(字元亮濟陽人家貧以孝聞梁侯景之難子/一戰失利武帝責之拜謝曰臣以身許國嘗)¶
<pb:KR2k0048_WYG_042-71a>¶
　(恐不得其死今所部皆棄臣去臣以一夫安能擊賊/若賊遂能至此臣誓當碎身以贖前罪及景攻臺城)¶
　(子一與弟子四子五領百餘人開門出戰子一徑前/刺賊從者不繼賊解其肩而去子四子五相謂曰與)¶
　(兄俱出何面獨旋/皆免胄赴賊死)¶
　羊　侃(字祖忻太山梁甫人少瑰偉博涉書史尤好/左氏春秋孫呉兵法授散騎常侍封髙昌侯)¶
　(除晉安太守境内肅清入為左衞率賜新造兩刅矟/長丈四尺圍尺三寸侃乘馬試于上前特盡其妙上)¶
　(製武宴詩三十韻侃即席應詔累遷都官尚書侯景/逼建康侃督都城内軍事備極區畫長子為景所獲)¶
　(舉以示侃侃曰吾以身許國豈以子生進退引弓射/之賊亦感其忠義侃性寛厚有器局醉客張儒才誤)¶
　(燔其船延燒金帛無筭侃命酒不輟且慰諭/善待之太清二年卒于臺内以上俱南梁)¶
<pb:KR2k0048_WYG_042-71b>¶
　張　譏(字直言清河武城人居父母憂哀毁逾禮仕/梁為士林館學士侯景冦臺城譏獨侍太子)¶
　(不去及臺城陷譏﨑嶇避難卒不事景入陳為東宫/學士所撰周易尚書毛詩孝經論語義皆入祕閣)¶
　王　憲(字顯則北海劇人自趙郡髙邑歸誠于魏太/祖曰此王猛孫也厚禮待之為延尉卿遷上)¶
　(谷太守清身率下風化大行尋拜外都中都大官斷/獄稱旨進爵北海公以元老賜錦繡緜綵珍羞禮膳)¶
　(卒諡/曰康)¶
　崔　宏(字元伯清河東武城人學貫古今不與世羣/太原郝軒稱為王佐才太祖時以黄門侍郎)¶
　(通署三十六曹制度禮樂皆所裁定太宗即位詔坐/止車門右總理萬幾河西建興河内猖獗賴以蕩平)¶
　(拜天部大人進爵白馬公諡郎文/貞弟徽字元猷官至中書侍)¶
<pb:KR2k0048_WYG_042-72a>¶
　高　允(字伯恭渤海人少冇竒度清河崔宏見而異/之曰一代偉器從安樂王範鎮長安以匡益)¶
　(功賜爵汶陽子世祖時與崔浩述成國記浩坐罪允/在帝前申釋是非毫無推諉聴者莫不稱善允歴三)¶
　(朝屢陳忠悃除田禁興學校親賢逺佞正已率下皆/維持風化拔本塞源之論卒諡曰文所著有公羊繹)¶
　(毛詩拾/遺等書)¶
　崔　浩(字伯深武城人白馬公宏子博通經史元象/練習制度累遷光禄大夫掌朝廷禮儀軍國)¶
　(書詔景穆時内外大事皆先諮浩然後施行神䴥二/年總裁史務叙國書三十卷以是獲罪浩自謂才比)¶
　(張良而稽古過之弟覽以善養/知名歴中書侍郎叅著作事)¶
　崔懐慎(東武城人父邪利魯郡太守宋元嘉中入魏/懐慎布衣蔬食如居喪禮嵗時北向流涕泰)¶
<pb:KR2k0048_WYG_042-72b>¶
　(始初淮北陷懐慎因北至代都邪利已死懐慎號哭/絶而復甦載喪還家徒跣氷雪手足不傷時人以為)¶
　(孝/感)¶
　王　肅(字恭懿瑯邪臨沂人晉丞相導之後父奐及/兄弟並為蕭頤所殺肅自建業奔魏髙祖引)¶
　(見問故甚哀惻之語及為國之道深合上意除輔國/大將軍長史討蕭鸞義陽降者萬餘世宗時與咸陽)¶
　(王禧同為宰輔憂勤經綜有過親舊持節都督江西/軍事生擒蕭將李叔獻得其地壽昌進位開國侯肅)¶
　(頻在邊境逺近歸懐清身好施家無餘/財諡曰宣簡肅宗初復為立碑勒銘)¶
　傅　永(字修期清河人驍勇過人兼有才筆王肅為/豫州以永為平南長史肅將魯康祚趙公政)¶
　(衆號一萬侵豫之太倉口永勒甲士三千拒之生擒/公政斬康祚首送京師尋復與裴叔業戰一月之餘)¶
<pb:KR2k0048_WYG_042-73a>¶
　(遂獻再捷拜貝邱縣開國男救彭城王勰于壽春出/中山王英于義陽單騎突陳洞眼拔箭三軍莫不壯)¶
　(之髙祖毎嘆曰上馬能擊賊下馬作/露布唯傅修期耳卒贈齊州刺史)¶
　崔　亮(字敬儒清河東武城人初為中書博士髙祖/創革舊制以亮才望素著授尚書左丞亮叅)¶
　(選事亷慎明決埀及十年尚書郭秬毎曰選事非崔/郎中不辦後遷度支尚書别立條格嵗省億計又議)¶
　(修汴蔡二渠以通邊運公私賴焉亮性公清敏/于剖決所在稱職三輔服其徳政諡曰貞烈)¶
　李　彪(字道固衞國人舉孝亷高祖初為中書教學/博士遷秘書丞上封事七條髙祖覽而善之)¶
　(尋皆施行累遷御史中尉彪性剛直多所糾劾豪右/屏氣逺近畏之帝嘗謂羣臣曰吾有李生猶漢有汲)¶
　(黯又嘗宴羣臣於流化池謂僕射李冲曰崔光之/博李彪之直是我國得賢之基後至度支尚書)¶
<pb:KR2k0048_WYG_042-73b>¶
　王榮世(冠氏人仕魏以方城縣子為三城主梁師攻/圍急榮世力窮知不可全乃先焚府庫繼殺)¶
　(妻子奮身迎/敵力戰而死)¶
　吕羅漢(壽張人仁篤慎宻弱冠以武幹知名隨父溫/佐秦州時揚難嘗冦上邽鎮將簡千騎令出)¶
　(戰羅漢策馬大呼直衝隊壘衆皆披靡引退狀聞徵/羽林郎中擒王飛亷黨八十餘家招慰懸弧降者九)¶
　(千餘户頻破旴&KR0455;賊兵以功加建威將軍蠕蠕犯塞/羅漢都督中外軍事出為秦益二州刺史威惠兼著)¶
　(逺近歸懐卒諡曰莊/一作吕河漢未詳)¶
　崔　休(字惠盛清河人少孤貧矯然自立舉秀才拜/尚書主客郎轉給事黄門侍郎髙祖南伐以)¶
　(休人望留總百揆還除渤海太守廣布耳目誅戮豪/滑俎豆肄業儒者稱道不置入為吏部郎中多所選)¶
<pb:KR2k0048_WYG_042-74a>¶
　(拔遷司徒右長史剖判若流刺史青州青州九郡民/劉通等一千人上書頌徳上嘉之休久在臺閣明習)¶
　(典禮朝廷疑議咸取/決焉卒諡曰文貞)¶
　房法壽(清河繹幕人少勇果州辟主簿以母老不應/後仕魏屢立戰功威名震赫賜爵壯武侯加)¶
　(平逺將軍給田宅奴婢性好施與親舊賓/客率同饑飽坎壈常至不給卒諡曰敬侯)¶
　房　堅(字千秋清河繹幕人持躬有道治家嚴肅髙/祖時為齊州大中正帝嘗令羣臣各舉所知)¶
　(堅與幽州中正陽尼皆舉其子高祖曰昔有一祁/名埀往史今有二奚當聞來牒遷堅濮陽太守)¶
　路恃慶(字伯瑞陽平清淵人有幹用與廣平宋飜齊/名相州刺史李安世表薦之太和中除奉朝)¶
　(請自謂才望不逮讓于從兄文舉高祖遂並/拜焉累遷河間王琛長史屢進直言諡曰襄)¶
<pb:KR2k0048_WYG_042-74b>¶
　房　亮(字景/史京)　(清河人太和中除平原太守冀州刺/王愉謀異以境接平原遣使說亮亮)¶
　(斬其使者發兵防捍親總義師出城拒戰大破之遷/前將軍東荆州刺史悉心撫納中外以安例邊州刺)¶
　(史得一子出身亮不言其子而啓/弟子起議者嘉焉卒贈齊州刺史)¶
　傅䜿眼(清河人沈毅壯烈王肅表為叅軍屢建功績/世宗時除建武將軍討揚州冦武興善于綏)¶
　(撫南人多歸附之拜益州刺史蜀人仰其恩信請軍/者句月相繼及解州追隨涕泣直達境外尋除平西)¶
　(將軍與蕭將張齊對壘三日之中轉戰三百餘里頻/致九捷功成轉梁州刺史州人喜迎于路卒贈吏部)¶
　(尚/書)¶
　張　彜(字慶賓清河武城人性公正歴涉經史世宗/時以散騎常侍持節巡察陜西河南十二州)¶
<pb:KR2k0048_WYG_042-75a>¶
　(所至人皆畏服同竂以是髙之還除秦州刺史考訪/典式多所制立風移俗易隴右肅然入拜光禄大夫)¶
　(上歴帝圖帝嘉/納之諡曰文侯)¶
　蔣少游(博昌人有文思高允愛其文薦之補中書博/士後為太常少卿卒贈龍驤將軍青州刺史)¶
　(諡曰質有文/集十卷行世)¶
　崔　光(清河鄃人本名孝伯字長仁孝文賜名光家/貧好學晝耕夜讀泰和六年拜中書博士著)¶
　(作郎與李彪叅撰國書孝文稱其才曰浩浩如黄河/東注今日之文宗也累官司徒侍中進太保封平恩)¶
　(侯卒諡/文宣)¶
　鹿　生(濟陽乘氏人顯祖時為濟南太守時三齊新/附人懐茍且蒲博終朝頗廢本業生立為首)¶
<pb:KR2k0048_WYG_042-75b>¶
　(免連坐之法保伍自相糾/察勸懲有方民咸力作)¶
　劉獻之(博陵人少而孤貧雅好詩傳曽受業於渤海/程元嘗謂人曰人之立身雖百行殊塗準之)¶
　(四科要以徳行為首人若能入孝出弟忠信仁讓不/待出户天下自知不然雖復下帷針股躡屩從師止)¶
　(可博聞多識不過為土龍祈雨眩惑將來其于立身/之道有何益乎孔門之徒初亦未悟見臯魚之嘆方)¶
　(乃歸而養親嗟乎先達何自覺之晚也獻之兼善春/秋毎講左氏盡隠公八年而止云義例已了不須復)¶
　(解弟子有莫究其說者舉孝亷不就/孝文帝特詔徵興内校書仍以疾辭)¶
　崔　鴻(鄃人平恩侯光從子博綜經史撰十六國春/秋勒成百卷仕至尚書都兵郎中遷平州刺)¶
　(史卒諡/曰貞)¶
<pb:KR2k0048_WYG_042-76a>¶
　董　徵(字文發頓邱衞國人好古學尚雅素師事博/陵劉獻之遍受諸經大義精練仕魏為四門)¶
　(小學博士宣武召入璇華宫令孫恵蔚問/以六經仍詔徵教授諸生官至光禄大夫)¶
　韓靈珍(魯郡人母喪三年貧無以𦵏與弟靈敏共種/瓜半畞欲以營殯及熟朝採以賣至暮復生)¶
　(遂克/𦵏)¶
　房景伯(字長暉清河繹幕人壯武侯法壽族子少喪/父傭書自給養母甚謹累遷齊州輔國長史)¶
　(攝行州事政存寛簡百姓安之尋除東清河太守劉/簡虎曽失禮于景伯聞其臨郡闔家逃亡景伯捕獲)¶
　(之即署其子為西曹掾詔喻山賊賊以不念舊惡一/時俱下將代郡郡民韓靈和等三百餘人表訴乞留)¶
　(復加二載卒/贈齊州刺史)¶
<pb:KR2k0048_WYG_042-76b>¶
　房景先(字光宙清河繹幕人㓜孤貧無資從師其母/自授毛詩曲禮晝則樵蘇夜誦經史遂大通)¶
　(贍魏太和中舉秀才解褐太學博士修國史累遷齊/州中正所歴皆有當官稱沈敏方正事兄景伯如嚴)¶
　(父兄常寢疾景先侍湯藥衣/冠不解作五經疑問百餘篇)¶
　蓋　儁(魯郡人六世同居家/門雍睦上聞旌表)¶
　張　烈(字徽仙清河東武城人博涉經史與崔徽伯/房徽叔並有令譽時人號曰三徽官步兵尚)¶
　(書每論軍國大事深合上意蕭寶卷入冦除陵江將/軍順陽太守先車駕南征被圍七十餘日士卒愈奮)¶
　(蕭兵遁走封清河縣開國子後辭老還里兄弟同居/怡怡然為親黨所慕卒垂家誠千餘言不聴求贈)¶
　田　真(朝城人與弟慶廣同居諸婦欲分異堂前有/紫荆樹一株甚茂兄弟共議破而為三一夕)¶
<pb:KR2k0048_WYG_042-77a>¶
　(樹即枯死真驚謂弟曰木本同株當分析便憔悴我/兄弟孔懐而可離是人不如樹也兄弟相感更合諸)¶
　(婦亦無聞言/明日荆復榮)¶
　崔　挺(字根雙博陵安平人文帝時光州刺史恩威/竝著教化大行散騎常侍張彜巡行風俗嘗)¶
　(謂人曰入境觀政時聞清吏之名崔公一人而已掖/縣老人有美玉獻之挺不受及代去官屬贈以縑帛)¶
　(亦不納後卒於家光州人聞之為鑄人尺銅像於廣/福寺中凡資薦冥福者必先拜崔公像謂其能為民)¶
　(致福/云)¶
　高　顥(字門賢渤海人博學有時譽自司空叅軍轉/員外郎出為冀州别駕叅決李平軍機表釋)¶
　(元愉别黨千餘人事平仍述職時軍旅之後因之饑/饉顥為網紀務存寛厚尋除輔國將軍卒諡曰惠)¶
<pb:KR2k0048_WYG_042-77b>¶
　樂　運(清陽人文帝時為髙唐令有聲績嘗録夏/殷以來諌諍事集名諌苑上之帝嘉覧焉)¶
　王　昕(字元景劇人北海公憲曾孫仕後魏累官常/侍初汝南王恱辟為騎兵叅軍恱好逸遊喜)¶
　(酣飲昕毎以正言却之累遷東萊太守武帝甚敬憚/之時或袒露與侍臣戲狎見昕即正冠斂容後遷秘)¶
　(書監昕母崔氏有學識生九子/並風流藴藉世號王氏九龍)¶
　房景逺(字叔暇平原繹幕人齊州刺史景伯弟重然/諾好施與值嵗饑饉以積粟分贍宗親又於)¶
　(通衢煑粥以飼餓者益州刺史傅䜿眼表/為治武府功曹㕘軍以母老固辭不受)¶
　張僧皓(臨淄人博極羣書北魏熙平以至/孝昌凡三徵皆不就號曰徵君)¶
　何　魯(字素臣益都人元魏時嘗蓄書數千卷朝夕/吟咏自樂每謂人曰生逄多難茍能去危就)¶
<pb:KR2k0048_WYG_042-78a>¶
　(安全身逺害啟足無愧老氏/戒名之意則可謂云爾已矣)¶
　刁　雙(字子山青州樂安人博涉經史為中山王英/所知拜西河太守正光初中山王熙坐罪弟)¶
　(畧投雙雙䕶之周年畧求南轉遣從子昌送達江左/事覺上義之肅宗末除兖州刺史州人張桃弓等聚)¶
　(衆刼掠雙諭以禍福不究其罪盜發悉令追獲境内/肅然尋行濟州刺史以功封曲城鄉男諡曰清穆)¶
　路　邕(陽平清淵人世祖時東魏郡太守有惠政當/代去民詣闕留之靈太后詔曰邕蒞政清勤)¶
　(善綏民俗比經年儉羣庶嗷嗷將就溝壑而邕自出/家粟賑濟貧窘民以獲安古之良守何以尚兹其班)¶
　(宣各/州鎮)¶
　路思令(字季雋陽平清淵人初為廣陽王司空參軍/上疏曰徳可感義夫恩可勸死士陟黜幽明)¶
<pb:KR2k0048_WYG_042-78b>¶
　(練兵習武先喻以禍福而後討之豈異厲蕭斧而發/朝菌皷洪爐而燎毛髮拜左將軍南冀州刺史時葛)¶
　(榮謀異思令潛軍夜往出其不意大/破之除征東將軍金紫光禄大夫)¶
　崔　衡(字伯玉清河人武陵公寛子以孝行著初為/秘書中散掌詔命舉李冲程駿等終為名器)¶
　(世以是稱之遷内都坐令折獄明允進爵齊郡公除/秦州刺史衡陳禦備之方五十餘條便國利民行于)¶
　(秦周年之間冦盜止息卒/贈金紫光禄大夫諡曰惠)¶
　路去病(陽平清淵人釋褐開府叅軍尋為定州饒陽/令寛厚亷平吏民嘆服轉成安令居輦轂下)¶
　(舊號難治功臣内戚請囑百端去病以理抗之莫/不憚其風格亦不致嫌恨一時治術獨稱首焉)¶
　崔光韶(清河東武城人尚書亮從弟博學強辨篤于/倫理仕魏為秘書郎掌校華林御書遷青州)¶
<pb:KR2k0048_WYG_042-79a>¶
　(平東府長史勅知州事清直明斷吏民咸畏愛之孝/莊初河間邢杲攻逼州郡州人乞亮為長史以鎮之)¶
　(亮臨機處分在難確然朝廷嘉其忠毅發使慰勞還/為東道軍司遷廷尉卿執法不撓權貴稟然自謂立)¶
　(身無慚古烈焉/卒贈青州刺史)¶
　崔光伯(清河東武城人孝莊帝時北海太守秩滿更/代帝詔曰光伯自蒞海沂清風逺著其兄光)¶
　(韶辭榮侍養兄弟忠孝宜有/甄録再申三年以勵風俗)¶
　王　晞(字叔朗北海人東萊太守昕弟幼而孝謹淹/雅有器量魏永安初徵署廣平王開府功曹)¶
　(史晞願養母竟不受署母終後遨遊鞏洛適意山水/與范陽盧元明鉅鹿魏季景結侣往天陵山浩然有)¶
　(終焉之志昭帝時以侍中遷大鴻臚加儀同三司監/修起居注晞閒談寡欲雖王事鞅掌而雅操不移在)¶
<pb:KR2k0048_WYG_042-79b>¶
　(并州戎馬填閭/不以世務為累)¶
　房士達(清河繹幕人壯武侯法壽族弟少有才氣族/兄景先毎曰此兒倜儻終當大其門戸起家)¶
　(濟州左將軍府倉曹參軍拜平原太守邢㫤憚其威/名越城西度不敢攻逼尋轉濟南太守不入京師頻)¶
　(為本州郡時人榮之永安末洛人逐其刺史蕭/贊請士達代遂攝州事贈齊州刺史諡曰武)¶
　崔彦穆(清河東武城人幼明悟習儒業魏吏部尚書/李神雋嘆為王佐才永安末累遷大司馬從)¶
　(事中郎孝武西遷彦穆不得從乃與兄彦珍舉義拔/榮陽擒東魏郡守蘇淑攻潁川斬其刺史李景道孝)¶
　(武嘉之歴進司農卿時軍國草剏衆務殷繁周太祖/為相召入幕府兼掌文翰以本官從于謹伐江陵平)¶
　(之世宗初加驃騎/將軍進爵東郡公)¶
<pb:KR2k0048_WYG_042-80a>¶
　高　諒(字修賢渤海人輔國將軍顥弟居喪以孝聞/累官徐州行臺彭城元法僧謀逆逼諒不從)¶
　(遂遇害詔曰臨危授命誠節/可嘉贈平北將軍諡曰忠)¶
　顔　髦(字君道顔子二十代孫父喪在殯隣家失火/髦與二弟抱棺號泣熛焰垂及忽爾頓絶人)¶
　(以為孝感歴仕至黄/門侍郎卒諡曰宣)¶
　賈思伯(字仕休齊郡益都人仕魏為廷尉卿自以儒/素為業不好法律孝明帝時議建明堂多有)¶
　(同異思伯乃上議考據詳核學者善之後為都官尚/書以崔光薦入授明帝杜氏春秋接誘儒生恂恂無)¶
　(倦色客有謂曰公今貴重寧能不驕思伯/曰衰至便驕何常之有當世以為雅言)¶
　賈思同(字仕明益都人少與兄思伯師事北海隂鳯/授静帝杜氏春秋拜侍中時國子博士遼西)¶
<pb:KR2k0048_WYG_042-80b>¶
　(衞冀隆精服氏學上書難杜氏六十三事思同復駁/冀隆乖錯者一十餘條互相是非積成十卷詔下國)¶
　(學集諸儒考之事未/竟而思同卒議遂寢)¶
　王　衍(字文舒琅邪臨沂人開國侯肅姪自著作佐/郎累遷西兖州刺史届治未幾為尒朱仲逺)¶
　(所擒以其人望不害久乃見釋還除車騎將軍左光/禄大夫卒諡曰文獻勅給東園秘器衍篤于故舊友)¶
　(人竺虩妻子饑寒迎之于家/累年贍恤世人稱其敦厚)¶
　張　軌(字元軌濟北臨邑人少好學志識開朗周太/祖以為都督從征侯莫陳恱恱平時太祖為)¶
　(行臺授軌郎中魏孝武西遷出為河北太守聲績甚/著有循吏風累遷隴右府長火軌性清素臨終冡無)¶
　(餘財惟有書數/百卷以上北魏)¶
<pb:KR2k0048_WYG_042-81a>¶
　崔　瞻(字彦通武城人有文學美風度初潁州荀濟/自江南入洛曕言于齊神武召為諸子賓友)¶
　(嘗聘陳詞韻温雅南人欽服累/官銀青光禄大夫卒諡曰文)¶
　趙彦深(平原人本名隠避齊廟諱因以字行幼孤貧/事母至孝性聰敏善書計安閑樂道不雜交)¶
　(遊為雅論所歸服徵為大丞相功曹參軍専掌機宻/文翰多出其手神武嘗謂司徒孫騰曰彦深小心恭)¶
　(慎曠古絶倫天保初累遷秘書監出為徐州/刺史政尚恩信吏民懷之後進爵樂安公)¶
　崔仲文(武城人冇大學天保中兄悛為侍中仲文為/光禄大夫同日受拜時號兩鳳聯飛嘗勅為)¶
　(觀射詩十首操筆立/就後拜散騎常侍卒)¶
　羊　烈(字信卿泰山鉅平人少通敏好讀書以元學/知名弱冠州辟主簿天保初授太子步兵校)¶
<pb:KR2k0048_WYG_042-81b>¶
　(尉輕車將軍累遷尚書祠部左右司郎中所在稱職/九年除陽平太守有能名皇建二年遷光禄少卿加)¶
　(龍驤將軍兖州大中正後以/老疾歸里子元正民部侍郎)¶
　崔　劼(字彦元平原貝邱人少清虚寡欲好學有家/風天保初除給事黄門侍郎加國子祭酒直)¶
　(内省典機宻清儉勤慎甚為顯祖所知拜南青州刺/史有政績皇建中入為秘書監轉五兵尚書監國史)¶
　(在臺閣中以簡正見稱出為兖州/刺史卒贈尚書右僕射諡文正)¶
　楊　愔(字遵彦本華隂人徙居清河又徙居萊初為/齊高歡行臺右丞時霸圖草創文&KR0702;教令皆)¶
　(自愔出韓陵之戰愔毎陣先登朋僚咸嘆曰楊氏儒/生今遂為武士仁者必勇定非虚論㑹從兄幼卿為)¶
　(岐州刺史以直言忤㫖見誅愔聞之悲懼因逃亡棄/衣冠于水濱若自沈者變易姓名自稱劉士安入田)¶
<pb:KR2k0048_WYG_042-82a>¶
　(横島以講誦為業後神武知愔存以禮致之復授大/行臺右丞累官開府儀同三司特進驃騎大將軍封)¶
　(開封王愔典選二十餘年以奬擢/人材為己任魏齊際稱為名臣云)¶
　高　綽(字僧裕渤海人汶陽子允孫少孤恭敏自立/拜奉朝請除侍御史轉洛陽令為政公直不)¶
　(避豪貴邑人憚之詔參律令遷國子博士大乘賊起/詔以白虎幡軍招慰降之還為濟州刺史有治績卒)¶
　(諡曰/簡)¶
　羊　敦(字元禮泰山鉅平人性尚簡素博涉書史以/父靈引死王事除給事中累遷廣平太守有)¶
　(能名屬嵗饑饉使人採藕根食之遇有疾苦家人解/衣質米以供朝廷嘉其清白賜穀一千斛絹一百疋)¶
　(卒贈吏部尚書諡曰貞吏民奔哭莫不/悲慟武定初復與蘇淑以善政追奬)¶
<pb:KR2k0048_WYG_042-82b>¶
　張買農(平原人經義該博門徒千餘人諸儒咸/推重之仕北齊歴太學博士國子助教)¶
　李　扃(字寶鼎北海人九嵗入學書急就章月餘便/通家素貧常春夏務農冬乃入學扃以鄉里)¶
　(無可師者乃詣華隂徐遵明門下受業五年稱徐髙/弟年二十三撰定孝經論語毛詩三禮義疏及三傳)¶
　(異同周易義例天保中除太學博士扃以去聖久逺/文字多有乖謬遂覽說文倉雅刪正六藝經註中謬)¶
　(字名曰/字辨)¶
　鮑季詳(渤海人明禮兼通左氏春秋少時恒為李寶/鼎都講後亦自冇徒衆諸儒稱之為齊太學)¶
　(博士從弟長暄兼通禮傳為任城王湝丞/相掾恒在都教授貴游子弟齊末卒于家)¶
　孫靈暉(長樂武強人少明敏有器度日誦數千言三/禮三傳皆通宗旨時就鮑季詳熊安生質問)¶
<pb:KR2k0048_WYG_042-83a>¶
　(疑滯其所發明熊鮑無以異也後舉秀才以儒術甄/明授太學博士北齊天統中為南陽王師以上俱北)¶
　(齊/)¶
　王　褒(字子淵琅邪臨沂人七嵗善屬文起家秘書/郎累遷安成郡守侯景渡江擾建業褒輯寧)¶
　(所部見稱於時元帝嗣位褒旬月間位昇端右愈自/謙損及于謹征江陵褒都督城西諸軍深自勉勵盡)¶
　(忠勤之節後隨元帝出降太祖得之大喜恩盼異衆/保定初髙宗作象經令褒注之引據該洽甚見稱賞)¶
　(褒有器局雅識治體建徳後頗/叅朝議授少司空聲著南北)¶
　李　崇(字永隆高平人英果有籌算在周以父賢勲/封廻樂侯起家州主簿辭不就官求為將兵)¶
　(都督隨宇文䕶伐齊屢以功勲封/宗縣公尋為懷州刺史進爵郡公)¶
<pb:KR2k0048_WYG_042-83b>¶
　田　𢎞(字廣路髙平人勇敢有謀畧歸周太祖深被/引納進爵為公從太祖復𢎞農戰沙苑解洛)¶
　(陽圍破河橋陣賜姓紇干授原州刺史魏廢帝元年/加驃騎大將軍開府儀同三司平蕭韶又討西平鳳)¶
　(州羌氐及信州羣蠻保定元年出刺岷州動遵法式/百姓义安從隋公東伐還㑹吐谷渾冦西邊𢎞討之)¶
　(獲其二十五王拔七十二栅尋復破齊將段孝先拔/宜陽𢎞毎臨陣摧鋒直前身被一百餘箭破骨者九)¶
　(馬被十矟朝廷壯之建徳中拜大司空遷/少保子恭嗣爵觀國公其後亦顯於隋唐)¶
　唐　瑾(字附璘北海平壽人温恭有器量博涉經史/周文帝聞其名召拜尚書員外郎從破沙苑)¶
　(戰河橋遷尚書右丞吏部郎中並參朝章國典賜姓/宇文更轉吏部尚書負人倫鑒為六俊之最于謹伐)¶
　(江陵軍中謀畧多出瑾江陵既平衣冠没為僕&KR0571;瑾/察其才行有片善者輒議免諸將皆務掠財物瑾所)¶
<pb:KR2k0048_WYG_042-84a>¶
　(收惟墳籍而已進爵為公歴刺蔡拓硤三州所/在有徳化累除司宗中大夫贈小宗伯諡曰方)¶
　房彦謙(字孝宗清河武城人徙居章邱天性穎悟通/涉五經在北齊為齊州主簿在職清簡境内)¶
　(肅然隋開皇間以刺史韋藝固薦遷監察御史奉詔/按撫泉括等十州以銜命稱㫖時左僕射髙熲定考)¶
　(課彦謙諷以逺布耳目精加采訪褒秋毫之善貶纎/芥之惡熲嗟賞之以秩滿遷長葛令冇恵化仁壽中)¶
　(使者巡察長吏以彦謙為天下第一超授鄀州司馬/州務皆歸彦謙有異政煬帝即位徵授司𨽻刺史慨)¶
　(然有澄清天下之志薦舉彈射胥當其可/而頗為執政者所嫉出為涇陽令卒於官)¶
　張　奫(字文懿清河東武城人家于淮隂好兵書尤/便刀楯周時鄉人有宻引陳冦至者奫父雙)¶
　(自清河太守免歸欲率子弟擊之未決奫贊成其謀/竟以破賊由是知名起家州主簿髙祖作相授大都)¶
<pb:KR2k0048_WYG_042-84b>¶
　(督領鄉兵賀若弼之鎮壽春也奫恒為間謀平陳之/役頗有功焉進位開府儀同三司封文安縣子後屢)¶
　(立戰功為/行軍總管)¶
　崔&KR2017;(字岐叔清河武城人博覽羣言多所通涉在/北齊舉秀才為員外散騎侍郎遷殿中侍御)¶
　(史議五禮修律令尋奉使聘于陳與頓邱李若齊/名隋開皇四年徵授給事郎累遷員外散騎侍郎)¶
　顔之推(字子介臨沂人仕北齊為散騎侍郎齊亡入/周為御史上士隋開皇中召為文學博識才)¶
　(辨有文集三十卷家/訓二十篇行於世)¶
　鮑　宏(字潤身東海郯人年十二能屬文初為學學/累遷遂伯下大夫嘗陳取齊之䇿及定山束)¶
　(賜爵平遙伯隋髙帝時加開府除利/州刺史進爵為公有集十卷行世)¶
<pb:KR2k0048_WYG_042-85a>¶
　明克讓(字𢎞道平原鬲人梁兖州刺史山賓之子博/涉書史三禮論語尤所研精仕梁入周為露)¶
　(門學士武帝令與太史官屬正定新歴隋文帝受禪/位率更令太子以師道處之詔與太常牛𢎞修禮議)¶
　(樂當朝典故多所裁正著孝經義疏一部古今帝/代記一卷文類四卷子餘慶為越王侗國子祭酒)¶
　房恭懿(字慎言清河東武城人開皇中為徳州司馬/考績為天下最帝謂諸州朝集使曰房恭懿)¶
　(愛養我百姓乃上天宗廟之所佑助豈朕/寡薄之所能致其即拜為刺史以風天下)¶
　段文振(北海人少强于力有膽氣性剛直明達時務/初仕周及歸髙祖累有戰功為行軍總管煬)¶
　(帝即位從征吐谷渾有功進位右光禄大夫及遼東/之役授左侯衞大將軍出南蘇道在道疾篤上疏言)¶
　(諸軍宜星馳速發水陸並進出其不意勢可拔也遂/卒于師帝省表悲嘆贈光禄大夫北平侯諡曰襄)¶
<pb:KR2k0048_WYG_042-85b>¶
　封　肅(字元邕渤海人博涉經史仕至尚/書左中兵部所著文集十餘卷)¶
　翟普林(楚邱人躬耕色養父母終廬於墓側負土成/墳冬月不衣繒絮家一烏犬相隨普林悲慟)¶
　(犬亦哀號聞者莫不嘆異/大業初辟為孝陽令不受)¶
　徐　則(東海郯人沈静寡慾懷棲隠之操常曰名/者實之賓也吾其為賓乎隠於天台山)¶
　包　愷(字和樂東海人兄愉明五經愷傳其業又從/王仲通受史記漢書大業中為國子助教聚)¶
　(徒教授著録/常數千餘人)¶
　張䖍威(字元敬清河東武城人性聰敏涉獵羣書在/北齊為太常丞隋開皇初為晉王叅軍及即)¶
　(位加開府拜謁者大夫從幸以本官攝江都贊治稱/為幹理帝數巡行百姓疲弊䖍威上封事以諌由此)¶
<pb:KR2k0048_WYG_042-86a>¶
　(見疎子爽仕/至蘭陵令)¶
　張䖍雄(武城人䖍威弟有才器為秦孝王㕘軍王嘗/親按囚徒䖍雄誤不持狀口對百餘人皆盡)¶
　(事情同輩嘆服後歴壽春陽城/二縣俱有治績以上俱北周隋)¶
　¶
　¶
　¶
　¶
　¶
<pb:KR2k0048_WYG_042-86b>¶
　¶
　¶
　¶
　¶
　¶
　¶
　¶
　山東通志卷二十八之一¶
