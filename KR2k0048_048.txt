# -*- mode: mandoku-view; -*-
#+TITLE: 山東通志
#+DATE: 2015-08-24 22:42:08.905907
#+PROPERTY: ID KR2k0048
#+PROPERTY: BASEEDITION WYG    
#+PROPERTY: JUAN 卷三十一
<pb:KR2k0048_WYG_048-1a>¶
欽定四庫全書¶
　山東通志卷三十一¶
　　方伎志(流寓附/)¶
　　道體事而無不在修齊治平廣大悉備而旁及方¶
　　枝亦有陰陽變化之理黙藴潛通妙秘寰中巧出¶
　　意表此星數醫卜之術所以各有專家也齊魯藝¶
　　成之士歴代多有而舊志所載無幾今兹増輯亦¶
　　約而不繁豈非以語怪徴神技成則賤固非碩學¶
<pb:KR2k0048_WYG_048-1b>¶
　　通人之所宜枉轡者乎流寓向有另志爰以帙簡¶
　　而附之夫寓於物與寓於地一也騖曲藝者勿畔¶
　　於經滯羇旅者不忘其本百慮而一致君子正樂¶
　　觀其通矣作方技志¶
　方技總述(按舊志所載自三代以迄有明僅二十八/人然如師襄師曠名著於經而不能詳其)¶
　(貫飛衛輪扁本子書之寓言而不能覈其實謹刪之/而取紀傳之有徵者以補其數且視舊志加増焉仍)¶
　(以時綂之不/分載郡邑)¶
周¶
<pb:KR2k0048_WYG_048-2a>¶
　師　涓(衛人公族子師其官也昔師延爲紂作靡靡/之樂武王伐紂師延東走自投濮水而死後)¶
　(衛靈公將之晉設舍於濮水之上夜聞新聲召師涓/受之涓乃造新曲以代古樂春有離鴻去雁應蘋之)¶
　(歌夏有明晨焦泉流金之調秋有商風白雲/落葉吹蓬之曲冬有凝河流陰沉雲之操)¶
　墨　子(名翟宋人魯公輸般爲楚造雲梯以攻宋墨/子詣楚見般而説之曰子爲雲梯以攻宋宋)¶
　(何罪之有於是解帶爲城以幞爲械令般設攻城之/機九變而九拒之般以告楚王乃不攻宋翟後入周)¶
　(狄山精思道法聞山間誦書聲其夜有神人來以衣/覆其足授素書二十五篇至漢武帝時遣使聘之不)¶
　(出見其顔色尚/如五十許人)¶
　公輸子(魯公族名班或作般季氏之母死將歛般請/以機封孔子曰般爾以人之母嘗巧乎故孟)¶
<pb:KR2k0048_WYG_048-2b>¶
　(子曰公輸子之巧後人祀爲匠/氏之師今長清縣有班仙洞)¶
　梓　慎(魯大夫精於占侯昭公十八年夏五月火始/昏見丙子風梓慎曰是謂融風火之始也七)¶
　(日其火作乎戊寅風甚壬午火甚宋衛陳鄭皆火梓/慎登大庭氏之庫以望之曰此宋衛陳鄭四國也不)¶
　(數日四國/皆來告灾)¶
　瓠　巴(魯人學琴於師襄業/成鼓瑟而游魚出聴)¶
　薛　燭(薛人善相劍客遊於越越王勾踐有寶劍五/聞於諸侯召燭相之燭引據原本論列精奥)¶
　(越王悦之問何以守此劍燭曰在人不在劍也王能/以愛劍者愛人則寶過於劍矣越王稱善乃招致賢)¶
　(士遂滅/吳稱霸)¶
<pb:KR2k0048_WYG_048-3a>¶
　扁　鵲(渤海人姓秦名越人少時遇長桑君傳以禁/方出懐中藥予鵲飲是以上池之水三十日)¶
　(視病盡見五臟癥結特以診脉爲名耳嘗治虢太子/復生天下盡以鵲爲能生死人鵲曰越人非能生死)¶
　(人也此自當生者越人能使之起耳魏文侯問鵲曰/子昆弟三人孰最善醫鵲曰長兄最善仲兄次之扁)¶
　(鵲爲下長兄於病視神未有形而除之故名不出於/家仲兄治病在毫毛故名不出於閭若扁鵲者鑱血)¶
　(脉投毒藥副肌膚間而名出聞於諸侯矣文侯曰善/所著内經九卷外經十三卷楊子法言云鵲盧人也)¶
　(而醫多盧故世有盧醫之目今歴/城城北有鵲山鵲湖皆其故蹟)¶
　雍門子周(齊人以琴見孟嘗君孟嘗君曰先生鼓琴/亦能令文悲乎雍門子周曰臣所能夫角)¶
　(帝而困秦者君也南靣而伐楚者亦君也以秦楚之/强而報仇於弱薛猶磨蕭斧而伐朝箘千秋萬歲之)¶
<pb:KR2k0048_WYG_048-3b>¶
　(後廟堂不血食矣髙堂既以傾曲池又以平墳墓生/荆棘狐狸穴其中遊兒牧竪躑躅而歌其上曰孟嘗)¶
　(君之尊貴亦猶若是乎孟嘗君喟然太息涕淚承睫/而未隕於是雍門子周援琴而鼓之徐動宫徵㣲揮)¶
　(羽角終而成曲孟嘗君涕泗増欷而就之/曰先生鼓琴乃能令文立若亡邑之人也)¶
漢¶
　王　仲(琅邪不其人好道術明天文濟北王興居反/欲委兵師仲仲推驗天象深知不可乃脱身)¶
　(浮海東奔樂浪山中/後興居敗乃得免)¶
　公乗陽慶(臨淄人精於醫嘗遇異人授以黄帝扁鵲/之脉書診病知人生死决嫌疑定可否及)¶
　(論藥性甚精年七十無子/授同里淳于意盡得其傳)¶
<pb:KR2k0048_WYG_048-4a>¶
　淳于意(臨淄人少習醫術自謂能得妙悟聞公乗陽/慶有異授乃師事之陽慶曰盡棄爾故所習)¶
　(方悉以所傳者授之三年而學成爲人治病/決生死多驗意嘗爲太倉長故又號倉公云)¶
　趙　彥(琅邪人少有學術延熹初琅邪賊勞丙與泰/山賊公孫無忌結連冦徐兗間上遣南陽宗)¶
　(資爲中郎將督州郡合兵討之彥爲陳孤虚之法以/賊屯在莒莒有五陽之地宜發五陽郡兵從孤擊虞)¶
　(以討之資具以狀聞詔遣五陽兵到彥推遁/甲教以時進兵一戰破賊徐兗二州以安)¶
　單　颺(湖陸人善明天官算術熹平中黄龍見譙告/橋元曰其國當有王者興不五十年龍當復)¶
　(見此其應也至建安二十五年/春黄龍復見譙其冬魏受禪)¶
　周　惇(平原人建安末避地遊廬陵吳孫權延叅軍/謀言多竒中權在豫章有星變以問惇惇曰)¶
<pb:KR2k0048_WYG_048-4b>¶
　(災在丹陽權曰何如惇曰客勝主人當即日有所聞/矣言未畢果以邊洪之亂告警悉如惇言精於諸術)¶
　(而不欲以術顯尤兼醫道乃復/推驗方書脉訣著書五千餘言)¶
三國¶
　周　宣(樂安人字孔和善占夢爲郡吏太守楊沛夢/人曰八月一日曹公嘗至必與君杖飲以藥)¶
　(酒使宣占之是時黄巾賊起宣對曰夫杖起弱者藥/治人病八月一日賊必除滅至期賊果破宣之敘夢)¶
　(凡此類十中八九/世以比建平之相)¶
　管　輅(平原人字公明㓜喜仰觀天文常云家雞野/鵠猶尚知時况于人乎及長明周易凡風角)¶
　(占相之道無不精微占候竒中不能殫述安平趙孔/曜薦輅于冀州刺史裴徽曰輅雅性寛大與世無忌)¶
<pb:KR2k0048_WYG_048-5a>¶
　(仰觀天文則同妙甘公石申俯覽周易則齊思季主/今明使君方垂神幽藪畱精九臯輅宜䝉陰和之應)¶
　(得及羽儀之時徽于是辟爲文學從事正始元年舉/秀才正元二年謂弟辰曰天與我才名不與我年夀)¶
　(恐四十七八間不見女嫁兒娶婦也是/歲八月爲少府丞明年卒年四十八)¶
晉¶
　江　瓊(濟陽人少與從兄應元受學于衛覬古篆之/法倉雅方言説文之義當時並收美譽而瓊)¶
　(官至太子洗馬後避亂居凉土世傳家學至六世孫/式元魏延昌中官符節令篆體尤工表請撰集古今)¶
　(文字四/十卷)¶
　淳于智(濟北盧人字叔平有思義能易筮厭勝之術/高平劉柔夜卧䑕齧其左手中指以問智智)¶
<pb:KR2k0048_WYG_048-5b>¶
　(乃以朱書手腕横文後三寸作田字辟方一寸二分/使露手以卧旦有大䑕伏死手前譙人夏侯藻母病)¶
　(詣智卜忽有一狐當門向之嘷藻怖愕馳見智智曰/其禍甚急君速歸在狐嘷處拊心啼哭令家人驚怪)¶
　(大小必出一人忽出哭勿止藻如其言家人畢集病/母亦出視所居堂屋拉然而崩張劭母病篤智使市)¶
　(沐猴繋母臂令人搥拍恒使作聲三日放去劭從之/其猴出門即爲犬所咋死母病遂差上黨鮑瑗家多)¶
　(喪病貧苦㑹智來應詹謂曰此君寒士每多屯虞君/試爲一卦智布卦成謂瑗曰安宅失宜故致困君舍)¶
　(東北有大桑樹君經至市有一人持荆馬鞭者便就/買以懸此樹三年當暴得財瑗承言詣市果得馬鞭)¶
　(懸之三年浚升得錢數十萬銅鐵器復二/十餘萬以是致瞻其占驗神異類如比)¶
　黄　泓(斥邱人父沈善天文秘術泓從父受業精妙/踰深歸燕慕容瑰爲叅軍説成敗事皆如言)¶
<pb:KR2k0048_WYG_048-6a>¶
　(官太史令以老/歸年九十七卒)¶
　吕　忱(任城人工書篆表上字林六卷江式謂其附/托許慎説文而按偶章句隱别古籕竒惑之)¶
　(字文得正𨽻不差篆意也忱弟靜别放/故左校令李登聲類之法作韵集五卷)¶
北魏¶
　成公興(膠東人山居隱逸希在人間精九章要術殷/紹嘗師事之同時有道人法穆居長廣東山)¶
　(亦以九章/數學擅名)¶
　李　亮(陽平館陶人少學醫術就沙門僧坦研習衆/方畧盡其術鍼灸授藥莫不有效徐兗之間)¶
　(多所救恤四方疾苦不逺千里竟往從之亮大爲聽/事以舍病人其仁厚如比官府叅軍督䕶本郡子修)¶
<pb:KR2k0048_WYG_048-6b>¶
　(亦遵父業仕至中散令遷給事中太和中常在禁内/高祖文明太后時有不豫修持鍼藥治多有效賞賜)¶
　(累加集諸學士撰藥/方百餘卷行于世)¶
　徐　謇(東莞人字成伯與兄文伯皆善醫藥慕容白/曜平東陽獲之表送京師顯祖欲驗其所能)¶
　(乃置諸病人于幕中使謇隔而脉之深得病形兼知/色候遂被寵遇官中㪚後以治高祖疾有救攝危篤)¶
　(之功進鴻臚鄉金鄉縣開國伯謇常有藥餌/及吞服道符年垂八十鬢髪不白延昌初卒)¶
　王　顯(陽平樂平人精醫術𥘉文昭皇太后之懐世/宗也夢爲日所逐化而爲龍而遶后后寤而)¶
　(驚悸遂感心疾召徐謇與顯診之謇曰微風入藏宜/進湯加鍼顯曰案三脉非有心疾似是懐孕生男之)¶
　(象果如顯言累官至御史中尉封衛南伯世宗/詔顯撰藥方三十五卷頒布天下以療諸疾)¶
<pb:KR2k0048_WYG_048-7a>¶
　崔　彧(東武城人字文若少嘗詣青州逄隱逸沙門/教以素問九卷及甲乙遂善醫術官至寧逺)¶
　(將軍性仁恕見疾苦好與治之廣教門生令多救療/其弟子清河趙約勃海郝文法之徒咸亦有名彧子)¶
　(景哲亦以醫術知名/爲司徒長史並稱職)¶
　沈法㑹(兗州人工𨽻書與/濟陽江式齊名)¶
北齊¶
　徐之才(謇兄文伯之孫也善醫術藥石多效又聞渉/經史發言辨㨗天綂四年官尚書左僕射時)¶
　(武城酒色遏度怳忽不恒㑹病發自云初見空中有/五色物稍近變成一美婦人去地數丈亭亭而立食)¶
　(頃變爲觀世音之才云此色欲多大虛所致即處湯/方服一劑便覺稍逮又復還變五色物數劑疾竟愈)¶
<pb:KR2k0048_WYG_048-7b>¶
　(方術明悟竒驗不能殫述年八十/卒贈司徒公錄尚書事諡曰文)¶
　吳遵世(渤海人少學易入恒山從隱居道士遊處數/年忽見一老翁謂之云授君開心符遵世跪)¶
　(取吞之遂明占候以易筮知名世祖以丞相在京師/居守自致猜疑甚懐憂懼謀將起兵每宿令遵世筮)¶
　(之遵世云不須起動自有大慶俄而趙郡王奉太后/令以遺詔追世祖及即祚授遵世中書舍人固辭疾)¶
　(著易林雜/占百餘卷)¶
隋¶
　乙佛𢎞禮(貝州高唐人善相術煬帝居藩召見與語/輒驗及即位使𢎞禮總攝諸術家常以直)¶
　(言獻規帝不之/悟尋以病乞歸)¶
<pb:KR2k0048_WYG_048-8a>¶
唐¶
　王遠知(琅邪人少警敏多通書傳師事陶𢎞景得其/術高祖微時遠知密語天命武德中平王世)¶
　(充秦王與房元齡微販過之逺知未識也迎語曰中/有聖人非王乎乃諗以實逺知曰方爲太平天子願)¶
　(自愛太宗立欲官之苦辭貞觀九年詔潤州即茅山/爲觀俾居之卒年百二十六歲遺命子紹業曰爾年)¶
　(六十五見天子七十見女君調露中紹業表其言高/宗召見嗟賞追贈逺知爲大中大夫諡升真先生武)¶
　(后時復召見皆如其言又贈金/紫光祿大夫天夀中改諡升𤣥)¶
　許雲封(任城人樂工之篴者貞元初韋應物自蘭臺/郎出爲和州牧夜泊靈壁驛忽聞篴聲酷似)¶
　(天寶中梨園法曲召問之乃李謩外孫許雲封也雲/封自叙天寶改元初生一月值東封駕回次任城外)¶
<pb:KR2k0048_WYG_048-8b>¶
　(祖抱詣學士李白命今名十歳入長安外祖教以篴/每曲成必撫背賞嘆遂𨽻梨園小部後逄離亂漂流)¶
　(南海近四十載今將柢龍邱訪親故至此應物曰吾/有乳母之子其名千金嘗於天寶中受篴李供奉藝)¶
　(成身死每所悲嗟舊吹之篴即李君所遺因檢囊出/示雲封跪對悲切撫而觀之曰信佳篴但非外祖所)¶
　(吹者因謂韋曰竹生雲夢之南鑒在柯亭之下以今/年七月望前生明年七月望前伐過期不伐則其音)¶
　(實未期而伐則其音浮浮者外澤中乾乾者受氣不/全氣不全則其竹夭凡發揚一聲出入九息古之至)¶
　(音者一叠十二節一節十二敲今之名樂也其已夭/之竹遇至音必破所以知非外祖所吹韋曰欲信女)¶
　(鑒篴雖破無傷靈封乃奉篴吹六州遍一叠未盡/劃然中裂韋驚嘆乆之厚爲之禮且延之曲部)¶
宋¶
<pb:KR2k0048_WYG_048-9a>¶
　楊　知(陽信人少頴悟遇異人授以風鑑之術太宗/微時塗遇知知驚拜曰君其治世主乎太宗)¶
　(趨避之及登極詔號冲穆真/人建觀於泰山後莫知所之)¶
　王　訥(陽信人精星歴太宗時王贊寧克史館編修/夀八十矣訥推其命孤薄無貴夀訥謂寧曰)¶
　(君生時其有貴星臨乎寧曰信然予母言/生時有顯者避雨于門其神驗有如此)¶
　錢　乙(鄆州人善醫官翰林醫學皇子病瘈瘲乙進/黄土湯而愈神宗問其故對曰以土勝水水)¶
　(得其平則風自正帝説擢大醫丞賜金紫由是公卿/宗戚家延致無虛日活人不可枚舉乙本有羸疾自)¶
　(以意治之嘆曰此所謂周痺也入藏者死吾能移之/使在末因自製藥日夜飲之左手足忽攣不能用喜)¶
　(曰可矣既而得茯苓大如斗以法噉之盡由是雖偏/廢而風骨悍堅如全人乙爲方不靳靳古法時度越)¶
<pb:KR2k0048_WYG_048-9b>¶
　(縱舍卒與法㑹/卒年八十二)¶
　趙　鏜(益都人精眼科人以趙光明稱之濳心/醫典洞豁至理對疾察脉應驗如神)¶
　王起陽(益都人學皇極經世書天文地理星緯諸家/研心考究占驗無不竒中嘗編竹作渾天儀)¶
　(璣衡旋轉一如/銅葢識者鑒之)¶
金¶
　紀天錫(字齊卿㤗安州人早棄進士業學醫精於/其伎嘗註難經五卷大定中授醫學博士)¶
元¶
　李　浩(滕縣人世以儒顯而浩兼治方術精醫學常/往來東平間爲人治病率神効所著有素問)¶
<pb:KR2k0048_WYG_048-10a>¶
　(鈎元仲景或問諸書皆甚精確竇文正黙㓜從其子/元學薦之於朝世祖徴之以衰老甚不就詔有司歳)¶
　(給衣米/終其身)¶
　蕭　炳(嶧州人精於醫於書無所不讀取本草藥名/以四聲相從作爲五卷以便討閱葢前人所)¶
　(未有/者)¶
　李國用(登州人能望氣占休咎兼精相術洞視人五/臟嘗遊杭州於帥府席間遇趙孟頫方患風)¶
　(瘡滿靣國用遥望之曰遇江來僅見此人瘡/愈即靣君矣官至列卿名闈四海後如其言)¶
　郭　翁(曹州人以賣卜南遊定遠有富人女瞽而卜/所偶翁占之曰此貴人也當在腹請娶之期)¶
　(年而生/子興)¶
<pb:KR2k0048_WYG_048-10b>¶
　冷超巖(登州人冩真能逼肖至正間嘗冩順帝容/稱㫖賜絳衣擢秘書監號曰一手先生)¶
明¶
　渠仲寧(滕縣人常遇異人授相地術語多竒中成祖/召見試之用量天尺度地指一處言下若千)¶
　(尺有石如虎狀發之/果驗授本科訓術)¶
　王　賢(字惟善寧陽人㓜遇異人授以青囊書遂精/其術永樂中爲成祖卜夀陵後累官至順天)¶
　(府/尹)¶
　王延年(字童侣淄川諸生工書畫潑墨淋漓意到筆/隨有天然之趣賞識者謂與吳小山伯仲云)¶
　李　第(長山人能相人知貴賤亷介有節操嘗遇異/人得黄白術子孫求其傳輒拒之曰人富則)¶
<pb:KR2k0048_WYG_048-11a>¶
　(侈侈則忘其性之所有吾/不傳者葢爲爾等免禍也)¶
　劉嘉謨(字南川新城人十餘歳好讀古今醫書不能/解然心甚嗜之一日避雨古刹中出䄂中脉)¶
　(訣誦之忽一人衣冠偉麗入問所讀何書曰脉訣曰/解否曰不解也曰吾甚喜女不以不解爲解也逐一)¶
　(開示劉竟了然雨止其人忽不見/自是胗疾無不立效遂成名醫)¶
　江左彥(字有月其先歙人父客遊濟寧遂占籍焉左/彦敏慧便㨗擅三倉之學尤工鐵茟能鐫晶)¶
　(玉入妙稱終技里人/楊鳬岫作歌以紀之)¶
　劉　濱(長清人天順時客遊都門善畫終南進士請/乞甚衆每冩時必閉户對鏡披袍持笏盤旋)¶
　(舞躍審勢既定而後落筆高麗使臣必/購覔以爲歸䞇俗因呼爲劉鍾馗云)¶
<pb:KR2k0048_WYG_048-11b>¶
　尹林菴(濟南人常遊長白山遇異人授/以方書遂洞醫理活人無算)¶
　劉夢松(字崑石陽信歲貢先是濟南醫士尹林菴登/長白山得異人秘授名馳天下夢松就學盡)¶
　(得其傳沉疴痼疾㦄/手而愈爲德籓名醫)¶
　周宗嶽(濱州人業儒兼治醫道闈尹林菴得異人授/與陽信劉夢松皆執䞇事之惟宗嶽事尹最)¶
　(乆得其傳更深所/著有脉學講義)¶
　高　㫤(益都人性淳樸常以利物存心因學醫受異/人術造詣精明求療者門無虛日尤精傷寒)¶
　(鈐法時刻不爽所/著有鈐法書二卷)¶
　范　進(字柳溪濟寧人工行草楷𨽻書無不精妙/畫葡萄更擅名不同凡品今舊者有存者)¶
<pb:KR2k0048_WYG_048-12a>¶
　華　鰲(章邱人御史珩孫也以繪事著名每落筆輒/先題咏其上自譜曰空塵詩畫故人皆稱之)¶
　(曰華/空塵)¶
　釋湛池(字還無濟寧人功行最高尤精醫術證治不/用古方别有刀圭於鍼炙疽瘍取效神速謝)¶
　(遺一無所受/惟食一齋)¶
　靳尚才(平陰人貢士以醫馳名廵按過平陰訪之尚/才胗視良乆曰目下無病十日後當失血恐)¶
　(道逺不及侍從調藥數劑以備之後/果如其言服其所遺之藥一劑而愈)¶
　丁應震(字陽東平陰人博學能文兼通醫理有東阿/人暴病而亡隔一日胸猶温徽動急迎應震)¶
　(視之曰是痰壅氣嗓針其動/處調藥灌數匙其人獲甦)¶
<pb:KR2k0048_WYG_048-12b>¶
　張德潤(字良玉濟寧人妙解律吕遨遊四方以琴名/於世嘉靖中與臨清謝榛並客趙藩名重當)¶
　(時著有琴譜九還操一曲備七調/又有依山樵唱詞世爭傳習之)¶
　周允元(字雲衢濟寧人善楷𨽻工繪畫山水常摹沈/石田筆幾亂其真晩修三一養生之術年至)¶
　(百/歲)¶
　司　軻(陽信人精醫術按脉察/病治無不效濟北頼之)¶
　朱　皓(濟寧人自稱一塵山人博學嗜古落拓不羈/工於繪事常折花燈下摹其影又以髪繫羽)¶
　(蟲視其翾飛之勢又卧東籬下累/日圖名菊百種見者無不稱絶)¶
　吳南陽(東阿人字龍灣㓜讀書通經術精醫學謂人/曰吾胷中一片活人心也遂著南陽活人書)¶
<pb:KR2k0048_WYG_048-13a>¶
　(脉經圗説岐黄家寳之嘉靖中一吏部郎赴京舟過/安平鎮病瞪目不能言南陽診之曰無他中半夏毒)¶
　(耳問素嗜何物對曰嗜食鷓鴣南陽曰鷓鴣食半夏/中毒何疑亟以薑汁一盞飲之而愈酬以五十金不)¶
　(受曰吾志在活/人不在金也)¶
　韓應奎(益都人精於醫宗東垣一/書得其竅要所治無不效)¶
　杜世威(章邱人有異術能號召鬼神驅邪祛崇當/事者屢試其術頗驗欲薦之朝堅辭獲免)¶
　郭羽士(歴城五龍潭住持自言江右人萬歴戊午歲/大旱當事者招之築壇禱雨三應時而趵突)¶
　(泉涸羽士以鐵/牌沉之復如初)¶
　朱包䝉(萊蕪人肥城所守備嘗畱心内景素問欣然/有所得專治疑難羣醫所束手者然實無古)¶
<pb:KR2k0048_WYG_048-13b>¶
　(方成案惟以意求嘗有一老儒迂腐善疑患風塊疑/爲廣毒積憂成疾包䝉投藥發泡其病遂痊或詢其)¶
　(故曰本非瘡然彼不見瘡形疑未釋也有嬰兒病淋/包䝉令去襁褓立風中以雪沃其足其淋立通諸竒)¶
　(驗類此年八十餘一日忽語家人/曰吾將逝矣遂飲啖終日夕果卒)¶
　侯　鉞(東阿人嘉靖辛丑進士有殊巧工於冩照一/識靣即隔數十年能黙肖之同年三百人書)¶
　(置一小匣後相見即以相示無相違者請告里居一/日行山中遇盜罄其行李而去鉞歸亟圖形以付有)¶
　(司盡獲之又修元恩橋匠氏以懸立水中難於上石/鉞作天秤於岸轉移甚便又能製兵器火攻之具無)¶
　(不工巧時/多式法之)¶
　崔　勉(東阿人相人竒中嘗遊京師大雪飲市樓上/有夫婦二人行丐勉相其夫曰爾貴人當腰)¶
<pb:KR2k0048_WYG_048-14a>¶
　(玉復諦視其妻曰因夫人運稍遲故爾探金與之曰/他日富貴毋相忘吾崔勉也後十年勉爲滑縣教諭)¶
　(星誤將歸忽對鏡自訝曰吾當復起遂復遊京師計/無所出見傳呼遇市者視之則向丐者也已掌京營)¶
　(都督投刺請謁相見甚歡夀千金辭不受曰得還/吾青氊足矣乃托主爵者復得唐縣教諭秩滿歸)¶
　張惟一(高苑人學道勞山遇異人遂得丹書精於/醫能療竒疾同時王名高亦隱乎方術云)¶
　張應召(字用之膠州人善畫山水人物萬歴四十三/年與師温如玉同應肅藩之召摹臨浮化法)¶
　(帖凡十二年而成/今帖尾皆敘其名)¶
　麻東輝(高唐人醫妙入神能知休咎有臨清副使病/令東輝胗之曰大人無恙惟公子病當憂時)¶
　(子在里中亟遣歸視已殮三日矣有少年飲於市肆/見東輝來戯之曰吾有病否東輝曰無庸胗視爲人)¶
<pb:KR2k0048_WYG_048-14b>¶
　(止數日爾少年大怒與之尅期誓生死未及期而少/年以痰卒東輝享盛名不治生産所得金帛盡付酒)¶
　(家終日在酩酊中/然所醫無不立愈)¶
　釋圓明(范縣人生而穎慧度爲僧工醫術所治無不/效而日不暇給抵暮歸聞有相延而不及赴)¶
　(者則坐而假寐病者亦夢圓明至其/病即愈否則危人因以爲生死之驗)¶
　畢藎臣(新城人業醫得劉嘉謨之傳其于病也辨南/北審强弱察四時陰陽氣候投一二劑無不)¶
　(霍然尤精傷寒痘疹胗視立辨/生死百不爽一崇禎壬午殉難)¶
皇清¶
　翟　良(益都人字玉茟世居顔神鎮少爲諸生好岐/黄術凡施治用古方叅以已意投劑輒效順)¶
<pb:KR2k0048_WYG_048-15a>¶
(徵治戊子數被燕見尋乞歸逺近造請應手輒愈有餽遺者/  詣京師)¶
　(輒易藥廣施所著有醫學啓䝉藥性問答/古方講意痘疹全編行世郡人建祠祀之)¶
　　流寓(附/)¶
　流寓總述(按舊志所載流寓寥寥無幾而中可議者/如陳良陳相之繫於滕臧紇陳完之繫於)¶
　(齊雖考其跡則是而例推之則指不勝屈矣葢必其/人與東省有足取重而流連於此或長其子孫或存)¶
　(其丘隴斑斑可考而後裒聚之使知所本也至於高/賢税駕信信宿宿亦必志其行踪之所自不同於過)¶
　(都越國者不然齊魯四逹之區往來行李豈勝殫述/耶兹不分郡邑而以時綂之於簡嚴之中畧寓詳慎)¶
　(爾/)¶
<pb:KR2k0048_WYG_048-15b>¶
周¶
　陸　通(字接輿楚人因辭楚王之聘逃於/魯今費縣有接輿村其所居處也)¶
　老萊子(楚人有孝行避世不仕耕于䝉山之陽楚王/駕至其門曰守國之孤願見先生萊子曰諾)¶
　(其妻自山間歸訝曰何車轍之衆也老萊子具告之/妻曰妾聞可啖以酒肉者可隨以鞭笞可餌以官祿)¶
　(者可隨以斧鉞妾不能爲人所/制投其畚鍤而去老萊子從之)¶
　范　蠡(字少伯楚人仕於越滅吳之後遂扁舟浮海/入齊變姓名自號䲭夷子皮耕於海畔居積)¶
　(致富齊人聞其賢相之蠡曰名乆著不祥乃上相印/盡散其財於鄰里徙於陶自號陶朱公今定陶縣有)¶
　(范蠡養/魚池)¶
<pb:KR2k0048_WYG_048-16a>¶
　淳于髠(河内人爲齊贅壻遂家於齊滑稽善辯載戰/國䇿及史記滑稽列傳卒葬齊城西四十里)¶
　慎　到(趙人遊齊與鄒衍田駢之徒號稷下文/學士著慎子十一篇卒葬於齊詳陵墓)¶
　荀　卿(趙人年五十始遊學於齊時田駢之屬已死/卿三爲稷下文學祭酒齊人讒之乃適楚爲)¶
　(蘭陵令今沂州有/荀子宅詳古蹟)¶
漢¶
　李　解(苦縣人成子四世孫文帝/時爲膠西太傅因家於密)¶
　戴　德(字延若信都人微時從齊人后蒼得高堂禮/經之傳往來齊魯間慕琅邪山水在顔温里)¶
　(立書院教授生徒遂名其村爲大戴材所傳之禮爲/大戴禮從兄子聖以博士辨論石渠亦受學於后蒼)¶
<pb:KR2k0048_WYG_048-16b>¶
　(是爲/小戴)¶
　嚴　光(字子陵㑹稽人與光武同學及帝即位乃變/姓名隱去帝思其賢令物色之後齊國上言)¶
　(有男子披羊裘釣大澤中帝知/爲光乃備安車元纁遣使迎之)¶
　李　善(字次孫南陽淯陽人李元蒼頭也建武時元/舉家病殁生子續甫數旬家貲鉅萬諸僕謀)¶
　(殺續以分其財善心惡之而力不能制乃潛負續以/逃隱山陽瑕邱界親自哺養備嘗艱辛續雖孩抱奉)¶
　(之不異長君有事必長跪請白而後行續年十歲善/與歸本縣條理舊業告諸奴於長吏盡殺之時鍾離)¶
　(意爲瑕邱令上言其狀帝乃拜善及續/並爲太子舍人後善官至九江太守)¶
　丁　鴻(字孝公穎州定陵人父琳光武功臣封侯卒/鴻讓爵於其弟帝不許既葬父乃逃於東海)¶
<pb:KR2k0048_WYG_048-17a>¶
　(終/焉)¶
　梁　鴻(字伯鸞扶風平陵人作五噫之歌章帝聞而/召之鴻乃易姓名曰運期燿字侯光與妻子)¶
　(居齊魯之間/乆之又適吳)¶
　趙　岐(字邠卿京兆長陵人明經術有才藝宦者唐/衡惡之岐逃於北海鬻餅市中安邱人孫嵩)¶
　(識之載以歸藏匿複/壁中著孟子註七篇)¶
　范　丹(字史雲陳畱外黄人好違時絶俗爲詭激之/行桓帝時爲萊蕪長不到官議者以爲侍御)¶
　(史遂遁去徒行弊服賣卜于梁沛之間有時絶粒時/人歌曰甑中生塵范史雲三府累辟不就卒諡貞節)¶
　(先/生)¶
<pb:KR2k0048_WYG_048-17b>¶
　姜　肱(字伯淮廣戚人桓帝時中常侍曹節欲借重/賢德以釋衆口乃白肱爲太守肱遠遁入齊)¶
　(居渤海十/二年而還)¶
　王　烈(字彦方太原人以孝義著稱鈎黨時避地北/海名行重於閭里有盜牛者被獲曰無令彦)¶
　(方知也後以黄巾之亂往依/遼東公孫瓚數年復歸北海)¶
北魏¶
　劉　芳(字伯文彭城人父邕死劉義宣之事芳母子/避難入梁鄒城後梁鄒入魏乃北徙爲平齊)¶
　(民芳雖處窮困而業尚貞固聰敏過/人篤志墳典後官至太常卿諡文貢)¶
　徐遵明(字子判華陰人年十七遊上黨師屯畱王聰/受毛詩尚書禮記永安時至平原與田猛畧)¶
<pb:KR2k0048_WYG_048-18a>¶
　(就范陽孫買德受業/撰春秋義章三十卷)¶
　成　淹(字季文上谷居庸人父洪仕南宋爲撫軍府/中兵叅軍淹好文學有氣節初亦仕宋後歸)¶
　(魏官至謁者傑/射家於北海)¶
　楊　弼(字世弼北平無終人長於吏治仕魏爲輕車/將軍後周師入鄴弼隨齊後主南渡畱居青)¶
　(州遂/家焉)¶
　溫子昇(字鵬舉太原人家於濟陰熙平初射䇿高第/補御史廣陽王深辟爲郎中齊文襄引爲諮)¶
　(議叅軍濟陽王暉嘗稱江左人文有顔延之謝靈運/粱有沈約任昉我子昇足以凌顔樂謝含任吐沈云)¶
　李　渾(字李初趙郡平棘人熙平時官給事中見四/方多難求爲征東司焉與河間邢劭北海王)¶
<pb:KR2k0048_WYG_048-18b>¶
　(昕俱奉母擕妻子赴青齊未幾爾/朱榮入洛衣冠殱盡人以爲知幾)¶
唐¶
　李　白(字太白西蜀人天才英特工詩詞喜任俠因/賀知章守任城遂客遊於兗與孔巢父韓凖)¶
　(裴政陶沔張叔明居徂萊山/日流連詩酒因號竹溪六逸)¶
　杜　甫(字少陵襄陽人天資深厚長於詠歌父閑爲/兗州别駕甫因省視來兗後李邕守北海復)¶
　(來遊齊因流連歴下/所至皆有詩詳藝文)¶
　蘓源明(京兆武功人工文章客遊徐兗居萊/蕪山十餘年後舉進士終秘書少監)¶
　張建封(字本立鄧州南陽人慕鄒魯之鄉客遊於兗/結廬汶泗間後以功名顯卒贈司徒又詳人)¶
<pb:KR2k0048_WYG_048-19a>¶
　(物/)¶
　王義方(泗州連水人嘗爲侍御史因劾李林甫貶萊/州司户叅軍秩滿授徒於昌樂遂終隱焉所)¶
　(著有筆海十卷及卒門人員/半千持服三年又見宦績)¶
　蕭頴士(字茂挺南梁鄱陽主之七世孫天寶時嘗以/秘書省正字奉使括遺書於趙衛間乆不報)¶
　(爲有司所劾遂免官畱濮陽由是尹徵王恒盧異盧/士式賈邕趙匡閻士和皆執弟子禮以次授業號蕭)¶
　(夫/子)¶
宋¶
　崔遵度(字堅白江陵人徒家淄川太平興國間舉進/士授著作郎歴真仁兩朝累官諭德後使契)¶
<pb:KR2k0048_WYG_048-19b>¶
　(丹卒贈工部侍郎有/文集三十卷行於世)¶
　范仲淹(字希文蘇州人㓜孤隨母適長山朱氏讀書/長白山之黌堂嶺醴泉寺初名朱説舉進士)¶
　(乞改/今名)¶
　蔡元卿(洛陽人祖綰爲膠水令遂家焉元卿性好學/逺遊至江西請業于胡氏義學五年業成復)¶
　(歸於客鄉老請薦之以學古不合於有/司退居淄川隱居自得有豪士願輸錢)¶
　畢义林(字䝉士代州雲中人乾德初爲觀城令因/家焉生子士安真宗時名相詳見人物)¶
　劉　摰(字莘老東光人㓜孤鞠於東平外氏因就/學焉至哲宗時官尚書僕射詳見宦績)¶
　孫　復(字明復平陽人隱於梁父/著春秋發微從遊者甚家)¶
<pb:KR2k0048_WYG_048-20a>¶
　胡　瑗(字翼之泰州海陵人與孫復石介同讀書泰/山瑗獨攻苦食淡終夜不寢一坐十年得家)¶
　(問見上有平安二字不復展視輒投之澗中今泰山/有投書澗即瑗讀書處也范仲淹薦之以白衣授校)¶
　(書郎改湖/州教授)¶
　穆廷秀(河南人遷居章邱明黄老不樂仕進鄉里稱/重熙寧間卒年七十三洛陽王夀卿爲題其)¶
　(墓/)¶
　錢　揆(字舜臣臨安人吳越王鏐之後封吳興郡開/國侯嘗知楚邱遂家於曹有子十人皆登顯)¶
　(仕/)¶
　李　辛(山西樂平人元豐間擕家居費縣之栗林歳/饑施粥賑濟村民至今有含飯臺尚存其地)¶
<pb:KR2k0048_WYG_048-20b>¶
元¶
　許　衡(字仲平河内人金末避居徂徠山後遷泰安/之東館鎮扁其齊曰魯齊人因稱爲魯齋先)¶
　(生世祖召爲京兆提/學爲元初儒學名臣)¶
　孟　仁(符離人金末寓濟州之魚臺能業儒有節行/元帥石天祿禮之辟兼詳議府事後子祺辟)¶
　(嚴實府僚仁徒/東平就養焉)¶
　王　磐(字文炳永年人東平帥嚴實興學養士迎磐/爲師遂家焉後李璮亦以禮致之及璮將謀)¶
　(逆磐挈妻子歸東平朝廷知其忠召拜/翰林學士卒贈太傅封洛國公諡文忠)¶
　胡德安(磁州安定人金末奉其母渡河至東平州/總管嚴實知其賢辟掌書記遂家鉅野)¶
<pb:KR2k0048_WYG_048-21a>¶
　閻　復(字子靖平陽和州人金末隨父避居高唐遂/家焉復頴悟過人讀書過目成誦時嚴實招)¶
　(諸生肄舉子業復爲首選王磐徵爲翰林應/奉累遷學士承㫖進平章政事卒諡文康)¶
　陳　政(字政之河南考城人金末流寓單州儀容俊/偉識量過人元帥阿术魯異之薦於朝屢以)¶
　(言稱上意授武德將軍轉嘉議大夫益都路總/管及府尹以疾免歸單父屢召不起辛葬城東)¶
　張仁義(東安州人金末徙家益都/以定河南功授管軍元帥)¶
　李　庭(本金蒲察氏金末徙壽光改稱李氏至元初/以材武累官中書左丞從世祖征乃顔中流)¶
　(矢裹創復戰遂擒乃顔遷/樞密院封益國公諡武毅)¶
　徒單克寧(本名習顯其先金源人後徙置猛安於山/東遂占籍於箂之掖兗寧資質渾厚寡言)¶
<pb:KR2k0048_WYG_048-21b>¶
　(笑善騎射累官/至丞相諡忠烈)¶
　滕　傑(沛人徙居掖官禮/部郎中以清白著)¶
　袁　裕(洛陽人㓜孤從兄避難聊城爲順德路總/管以其兄有鞠育恩推廕兄子爲侍御史)¶
　劉秉鈞(字平道相城人徙居東平篤學能文成宗時/官濟兗單三州提舉子獻任長社令後遷淮)¶
　(東提舉自號峗/山先生葬峗山)¶
　宋貴誠(江西吉水人祖信爲至元間宰相以罪貶文/登貴誠於至正二十二年選舉除昭信校尉)¶
　(般陽路總管府/判官占籍蓬萊)¶
　劉思明(字伯庸台州人授承直郎德州同/知致仕慕蓬萊山水因徙家焉)¶
<pb:KR2k0048_WYG_048-22a>¶
　曹安仁(字從義北平人授從仕郎棲/霞尹致仕卒於蓬萊因家焉)¶
　寗　秀(河間人以般陽路總管/同知致仕因家於蓬莱)¶
　張　祐(覃懐人寓居陵縣官至/中書省叅政封清河公)¶
明¶
　王　讓(河南偃師人由洪武甲午鄉薦歴官叅政遊/榖亭鎮遂家焉子行舉茂才官褒城令子孫)¶
　(遊庠者甚衆今/爲魚臺望族)¶
　李伯徵(徐州沛縣人洪武初避地羊村有/司萬舉授新泰縣訓導遂占籍焉)¶
　王　傑(潁上人正綂元年官樂陵令職滿當去邑人/士遮道泣畱曰侯吾父母也舍是異之傑亦)¶
<pb:KR2k0048_WYG_048-22b>¶
　(泣下遂致仕居於樂陵每朔望邑/人士必踵門叩之年九十餘卒)¶
　鄭似愚(浙江鄞縣人宋宰相鄭清之之後永/樂間遊學樂陵慕風土之厚遂家焉)¶
　劉　盛(字宗茂江西贑縣人遊學德州初從劉撝謙/受經苦志十餘年遂成大儒質樸淡泊隱居)¶
　(不仕有書税遺/稿併詩集行世)¶
　蘇文蔚(交趾人宣宗嘉其慕義遠/歸授諸城令詔占籍於諸)¶
　唐　昻(江西人恬淡樂道晩/家樂安以孝義著稱)¶
　勒士敏(陜西狄道人宣德間由監生任曹縣主簿/有惠政民甚愛之遂占籍子璽舉進士)¶
　張　環(字庭器直𨽻棗强人景泰中遷居陽信急公/好義制行不苟邑人推重舉鄉飲大賓年八)¶
<pb:KR2k0048_WYG_048-23a>¶
　(十一/歲)¶
　成　鑰(字文明山西太谷人天順時以林胥任灉河/税課大使居官勤慎綽有清譽致仕後遂家)¶
　(於曹積德累仁喜施樂善迨數傳後子姓蕃衍/人文蔚起其遷析於齊魯間者皆錀之苗裔云)¶
　王　禮(陜西鳳縣人成化間調萊陽丞在任亷謹卒/於官貧不能歸遂家焉子緯領戊午鄉薦)¶
　楊　茂(四川人解元進士以耳疾/授萊州府教授遂家於掖)¶
　李子昌(直𨽻滄州人以明經任膠州訓導/與州人楊可乆講學遂占籍於膠)¶
　劉世傑(四川人徙居昌樂尋/起家南臺監察御史)¶
　原　黼(山西陽曲人正德間任觀城令有惠政民甚愛/之尋擢知膠州卒於官其子厚扶柩歸里觀民)¶
<pb:KR2k0048_WYG_048-23b>¶
　(畱其柩葬之併爲之卜宅/世居邑之南郭又詳宦績)¶
　毛　徴(山西臨汾人原姓王隨父阜徙居/禹城子琦孫九恩俱領山東鄉薦)¶
　房之騏(字昻若順天人崇禎時給事禮垣以忤權貴/落職後起用督學山左陞布政使以親老乞)¶
　(養遂占籍益都所著有蒲上聞評/山居雜志掖垣疏稿麟㫖定諸書)¶
　夏允彛(字彛仲而直茟亭人爲鄒平都御史張延登/所鍾愛因擕孥至鄒平讀書三年歸而成進)¶
　(士官吏部考功主/事後殉甲申之難)¶
　滕紹宗(江南江浦人崇禎末任登鎮左營遊擊甲申/棄官僑居福山之成陰舖時山賊竊發紹宗)¶
　(率練鄉兵資保障焉遂占藉/福山鍵户課子不復仕進)¶
<pb:KR2k0048_WYG_048-24a>¶
皇清¶
　王　苹(浙之杭州人流寓濟南居濼水之滸名其室/曰二十四泉草堂入籍爲諸生成康熙丙戌)¶
　(進士官成山衛教授以養母乞歸工於吟咏嘗賦詩/曰亂泉聲裡誰通履黄葉林間自著書王漁洋司冦)¶
　(亟稱之時有王黄葉之目晚年閉户耽吟介節彌著/門人文登于熙學刻爲二十四泉草堂集行于世)¶
　¶
　¶
　¶
　¶
<pb:KR2k0048_WYG_048-24b>¶
　¶
　¶
　¶
　¶
　¶
　¶
　¶
　山東通志卷三十一¶
