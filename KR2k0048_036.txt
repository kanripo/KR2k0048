# -*- mode: mandoku-view; -*-
#+TITLE: 山東通志
#+DATE: 2015-08-24 22:42:08.493321
#+PROPERTY: ID KR2k0048
#+PROPERTY: BASEEDITION WYG    
#+PROPERTY: JUAN 卷二十三
<pb:KR2k0048_WYG_036-1a>¶
　欽定四庫全書¶
　　山東通志卷二十三¶
　　　風俗志¶
　皇朝乗乾馭宇百有餘年¶
列聖綏猷¶
　哲王敷教政成化洽六合同風而海隅出日之邦尤徵¶
　　　率俾則以近光切而被澤先也揚扢休嘉惟恐不¶
　　　逮而載筆斯志猶取列國之舊俗而備述之良以¶
<pb:KR2k0048_WYG_036-1b>¶
　　　剛柔輕重因地而殊厚薄淳澆自昔不變彼夫齊¶
　　　好經術失之夸奢魯尚義廉流于銷弱豈非所以¶
　　　防其漸者難哉爾惟風下民惟草敬典在徳允升¶
　　　于大猷敢為司土者告矣作風俗志¶
　　濟南府¶
　　泰山之陽則魯其陰則齊帶礪山海髙壌數千里宜¶
　　五穀桑麻多文采布帛魚鹽其俗寛緩闊達而足智¶
　　好議論地重難動搖(史/記)俗彌侈織作氷紈綺繡純麗¶
<pb:KR2k0048_WYG_036-2a>¶
　之物號為冠帶衣履天下(漢/書)齊部舒緩養名(漢書朱/博傳)¶
　水道遒勁而急故其民粗而好勇(管/子)齊郡風俗男子¶
　多務農桑崇尚學業(隋/志)齊固為文學之國然亦以朋¶
　比夸詐見于習俗(曽鞏齊/州詩序)濟南人敦厚闊達多大節¶
　(元程元遂/閒堂記)¶
　厯城縣　重農桑崇學業樂輸將敦氣節其大較也¶
　而四鄉三闗風尚各異南鄉務耕牧椎魯畏法而近¶
　闗雜處人多剽悍東鄉習耕讀聰察善訟俗號殷富¶
<pb:KR2k0048_WYG_036-2b>¶
　士多振拔而近闗者稍樸鄙西鄉亦務稼穡知誦讀¶
　近闗之士多雅秀而文然稍失之華北鄉則専治畦¶
　圃敦樸無他營最為近古(邑/志)¶
　章邱縣　闗廂士民雜居商賈輻輳營機利多駔驓¶
　西錦平曠俗勤耕作東北為清平鄉多業桑蠶成織¶
　紗絹為利不貲南則東錦淯河上下菱芡葦蒲均資¶
　其利西南夾山而居即依山為業士知讀書好吟咏¶
　女勤織紡奮節義(邑/志)¶
<pb:KR2k0048_WYG_036-3a>¶
　鄒平縣　民業農桑士知禮義性儉樸安居處不事¶
　商賈婦女蠶桑之外兼務紡績㛰娶視家豐嗇為禮¶
　喪塟頗崇外飾(邑/志)¶
　淄川縣　自昔崇尚經術敦厲名節今其俗猶循禮¶
　譲急租賦爵名詞翰甲於他邑嵗時伏臘尚不失先¶
　民遺義而喪塟則専事繁華(邑/志)¶
　長山縣　民無遊惰務農桑而輕貿易士絶奔競尚¶
　文學而重婚姻(邑/志)¶
<pb:KR2k0048_WYG_036-3b>¶
　新城縣　文學彬彬甲于他邑民朝免襁負夕秉耒¶
　耜無敢淫佚婦則布襦蓬首操作恐後士耽吚唔嚴¶
　尚師友薄婚娶而厚於喪禮重交際而儉於居恒殆¶
　古風之猶存者(邑/志)¶
　齊河縣　士大夫崇尚禮譲不事干謁庶民男耕女¶
　織茹藿被毳少有牽牛服賈於遠方者嫁娶喪塟之¶
　禮秩秩由舊士習樸僿不務紛華蔵修之暇間亦盡¶
　力於南畝淳樸之風亦槩可見矣(邑/志)¶
<pb:KR2k0048_WYG_036-4a>¶
　齊東縣　貴禮尚義長老有勤儉之範子弟多絃誦¶
　之風(見劉敏中/齊東學記)婦女務蠶績一切公賦終嵗經費多¶
　取辧於布綿(邑/志)¶
　濟陽縣　士好經術矜名節民務農桑負意氣婚喪¶
　相助奨善嫉惡不遺餘力猶為直道而行者(邑/志)¶
　禹城縣　祝阿縣俗賔婚大會餚饌雖豐至於蒸膾¶
　嘗之而已多則謂之不敬共相誚責此其異也(見隋/書)¶
　作息隨朝暮耕鑿供飲食農餘恣歌謠擊壤忘帝力¶
<pb:KR2k0048_WYG_036-4b>¶
　恍如唐虞民那知齊魯域(見任宗/美詩)¶
　臨邑縣　生齒繁盛習尚淳龎地無遺利人貫貿易¶
　鄰里親黨洽比一堂疵賤不受非笑尊富不事矜夸¶
　　詩書之業比屋彬彬絃誦之音皦於絲竹士多知¶
　恥罔事干謁男耕女織外内克勤急公趨賦無用督¶
　責(俱見/縣志)¶
　長清縣　淳厚不佻男多愿慤之行女無艷冶之飾¶
　薦紳多高尚士礪廉隅甘退譲有古禮教之遺民務¶
<pb:KR2k0048_WYG_036-5a>¶
　樵采種菜茹勤紡織皆有事&KR0373;畝以自食其力無輕¶
　去其鄉者人其俗急公賦而拙於生殖冠婚喪祭各¶
　成禮弗為鄙嗇而財用較他邑獨貧古所稱士敦工¶
　樸商慤女憧者庶㡬近之(邑/志)¶
　陵　縣　平原故址其地無髙山危巒其野少荆棘¶
　叢雜馬頰鬲津徑流直下無委蛇旁分之勢故其人¶
　情亦平坦質實機智不生北近燕而不善悲歌南近¶
　齊而不善誇詐民醇俗茂悃愊無華(見邑/志序)¶
<pb:KR2k0048_WYG_036-5b>¶
　徳　州　當水陸之衝五方雜揉語言嗜好亦區以¶
　别　齊魯風教猶存故士重亷恥敦禮義庸人婦女¶
　亦知盡孝仗節　人文飈起名卿蟬聫實甲山左(俱/見)¶
　(州/志)¶
　徳平縣　人尚忠勇家業農桑風俗淳厚惜其小民¶
　猶有頑梗好訟者(邑/志)¶
　平原縣　崇孝弟惜廉恥畏刑辟習儉素鄉之長老¶
　多厚重謹愿讀書敦本實其仕進率砥礪名節農工¶
<pb:KR2k0048_WYG_036-6a>¶
　商賈皆務敦篤不敢犯非分婦人亦慎内閑而修女¶
　職無論貧富於古葢庶㡬焉惟婚嫁喪塟専事華靡¶
　(邑/志)¶
　兗州府¶
　周以少昊之墟封伯禽為魯侯其民有聖人之教化¶
　　瀕洙泗之水其民涉渡幼者扶老者而代其任俗¶
　既益薄長老不自安與幼少相譲故曰魯道衰洙泗¶
　之間齗齗如也孔子乃修六經以追述唐虞三代之¶
<pb:KR2k0048_WYG_036-6b>¶
　道弟子受業而通者七十有七人是以其民好學尚¶
　禮義重廉恥　地陿民衆頗有桑麻之業無林澤之¶
　饒俗儉嗇愛財趨商賈好訾毁多巧偽喪祭之禮文¶
　備實寡然其好學猶愈於他俗(俱漢/書)魯人重織作機¶
　杼鳴簾櫳(唐李/白詩)人務耕桑樸而不華有古風趣(圗/經)兗¶
　州舊界介於河濟地非險固風雜數國秦漢以降政¶
　理混同人情樸厚俗有儒學(文獻/通考)¶
　滋陽縣　士風和厚雍容不事奔競民亦畏法無狙¶
<pb:KR2k0048_WYG_036-7a>¶
　詐習婚喪從儉衣服布素有先王之遺(邑/志)¶
　曲阜縣　韓宣子謂周禮盡在魯漢髙祖謂守禮義¶
　之國今時代雖遠而冠婚喪塟一稟典禮古道犁然¶
　宛乎周情孔思焉(邑/志)¶
　寧陽縣　士敦禮譲勤詩書不事虚名非公事不履¶
　縣庭衣冠咸尚樸質尤急公輸稅以為齊民倡民多¶
　椎魯家務耕鑿(邑/志)¶
　鄒　縣　鄒人東近沂泗多質實南近滕魚多儫俠¶
<pb:KR2k0048_WYG_036-7b>¶
　西近濟寧多浮華北近滋曲多儉嗇(邑/志)¶
　泗水縣　周孔之教衣被獨先士廉而樸不習進趣¶
　民質而惰不善葢蔵四民之業農居六七賈居一二¶
　婚姻稱家烝嘗燕會奢儉得中(邑/志)¶
　滕　縣　自齊封田文於薛為孟嘗君而好士招致¶
　天下任俠姦人入薛中六萬餘家故其俗多桀驁子¶
　弟漢興叔孫通明禮樂諸弟子共習於是翕然大變¶
　彬彬乎鄒魯之舊矣(邑/志)¶
<pb:KR2k0048_WYG_036-8a>¶
　嶧　縣　簡樸務稼穡士亦循循慕學有古風嶧故¶
　鄙小春秋以降逮於明季變更不一其質直懐義類¶
　魯其寛緩闊達類齊其輕剽任氣類楚雖洙泗之教¶
　猶在人心而遷染於諸國者亦多有之(邑/志)¶
　金鄉縣　地大人稠俗樸風古(見方輿/勝覽)士専絃誦民¶
　務耕鋤厚重似西北而不傷於僿文采似東南而不¶
　傷於侈(邑/志)¶
　魚臺縣　古之方輿壤接豐沛在漕河之旁地多沈¶
<pb:KR2k0048_WYG_036-8b>¶
　斥其俗謹厚畏法詞訟甚簡嫁娶省約不論財賄(見/郡)¶
　(邑/志)¶
　濟寧州　土俗古逺風流清髙賢良間生掩映天下¶
　君子以才雄自髙小人則鄙野難治青衿向訓黄髮¶
　循禮耒耜就役農無游手之夫機杼和鳴織罕顰蛾¶
　之女(俱唐李白任/城㕔壁記)¶
　嘉祥縣　絃歌舊地聖澤猶存文學蔚興名賢輩出¶
　　俗尚淳厚民多務本椎魯少文寧野之風猶有取¶
<pb:KR2k0048_WYG_036-9a>¶
　焉(見邑/志序)¶
　汶上縣　文俗寛博易直不為小文有大國之風負¶
　山而居者守桑麻之業其餘瘠土亦勤於稼而瀕汶¶
　一帶擅水土之饒氣盈計廣奢詭互用近漕比廬仰¶
　食機利西鄉則宜木綿紡車之聲聞於四境距城二¶
　百里許土曠民悍視負郭者如異地然(邑/志)¶
　陽穀縣　土多原隰半為沙礫無山林之沃邑少科¶
　甲士民勤儉無所紛華唯居張秋者稍侈靡　良民¶
<pb:KR2k0048_WYG_036-9b>¶
　早輸租賦重犯法士夫尤為近古恥訕上好恬修(俱/見)¶
　(邑/志)¶
　夀張縣　邑僻而狹壤多瀉鹵士風儉樸與陽穀同¶
　而仕宦之族為盛亦多在張秋云(邑/志)地雖褊小實近¶
　聖居其被洙泗杏壇雅化更切戸口雖少男耕女織¶
　忮求奸慝之念不作學校諸生義路禮門夤緣請託¶
　之事不為(見邑/志序)¶
　東昌府¶
<pb:KR2k0048_WYG_036-10a>¶
　周末有子路夏育民人慕之故其俗剛武尚氣力(漢/書)¶
　漢韓延夀為東郡太守表孝弟修治學宫間行縣召¶
　長老問以謠俗因與雜定嫁娶喪祭儀品數令文學¶
　校官諸生皮弁執俎豆為吏民倡是時政教大行最¶
　號易治舊傳太公康叔之教亦有周孔遺風今其人¶
　尚多好儒學性質直懐義有古之風烈(隋/書)人尚勁悍¶
　民事漁獵(元方/輿志)俗近淳厚家知禮遜習俗節儉人多¶
　讀書　士風彬彬賢良宏博(俱明一/綂志)¶
<pb:KR2k0048_WYG_036-10b>¶
　聊城縣　近鄒魯之鄉沾孔孟之化初尚夸詐後變¶
　淳良務纎嗇治生不喜為吏嫁娶不論財幣喪塟不¶
　尚僧道百姓急公趨賦雖有詛告而無健訟者(見郡/邑志)¶
　堂邑縣　士風嫻秀善唇齒婚喪頗循古儀雖華弗¶
　佻小民勤身服鎛不業非分(邑/志)¶
　博平縣　丈夫力耕作婦女勤紡織經生誦詩讀書¶
　雅尚名節重齒譲畏刑罰鄰里和睦訟訐希有(邑/志)¶
　茌平縣　地近聖居重禮教而矜名節人多淳厚好¶
<pb:KR2k0048_WYG_036-11a>¶
　文學而務農桑(邑/志)¶
　莘　縣　士漸鄒魯之風民習莘郊之俗窮達不變¶
　貧富相周風俗之厚有自來矣(邑/志)¶
　清平縣　居民鮮少土垣茅屋平沙曼衍俗近樸約¶
　城以西多士族多磊落闊達(邑/志)¶
　冠　縣　土薄俗儉大與莘類士風倜儻恥尚齷齪¶
　人知孝義喪祭以禮不競淫巧不事告訐(邑/志)¶
　臨清州　俗近奢華而有禮士雖務名而有學文教¶
<pb:KR2k0048_WYG_036-11b>¶
　聿興科第接踵衣冠文物甲於東方舟車畢集貨財¶
　萃止服賈之民亦什居其六焉(邑/志)¶
　館陶縣　風氣淳和士馴雅好文密邇臨清服室侈¶
　華自監兌境上居民館中州富戸而利其竒贏俗争¶
　棄農矜賈(見郡/邑志)¶
　邱　縣　邑錯廣平而治士謹愿樸野百姓務稼穡¶
　有垂白不涉公庭者但俗猛悍大類燕趙氣習(邑/志)¶
　恩　縣　恩為齊趙之交人多直率負氣節好惡近¶
<pb:KR2k0048_WYG_036-12a>¶
　直道葢自有慷慨悲歌之遺喪塟畧如古禮婚嫁類¶
　騖侈靡冠禮時祭間能行之(邑/志)¶
　髙唐州　臺表絃歌之化地維禮義之鄉聖賢之遺¶
　迹可尋鄒魯之遺風未冺(元閻復重/修廟學記)風土醇沃物産¶
　森茂(明梁端/儒學記)百姓攻苦力穡無聲伎狗馬之好　士¶
　大夫篤行誼恥浮薄機械之巧不足而忠信有足尚¶
　焉　古爽鳩氏之墟風俗樸野降及中世風氣漸開¶
　賢才迭出蔚為中原文獻之邦(俱見/州志)¶
<pb:KR2k0048_WYG_036-12b>¶
　夏津縣　民務耕稼士習詩書節儉之風自古而存¶
　浮華之俗逮今而革(邑/志)¶
　武城縣　邑故文獻之藪士風㣲重矜節恥與時俯¶
　仰小民以蠶績耕稼為業奉法遠罪俗在剛柔之間¶
　(見郡/邑志)¶
　青州府¶
　季札聞歌齊曰美哉泱泱乎大風也哉表東海者其¶
　太公乎國未可量也(左/傳)以太公之聖建國本桓公之¶
<pb:KR2k0048_WYG_036-13a>¶
　盛修善政以為諸侯會盟稱霸不亦宜乎(史/記)初太公¶
　治齊修道術尊賢智賞有功故至今其士多好經術¶
　矜功名其失夸奢朋黨言與行謬虚詐不情急之則¶
　離散緩之則放縦　臨淄海岱之間一都會也其中¶
　具五民云(俱前/漢書)物饒三服麗居樂五民游(唐栁宗/元詩)商¶
　農阜通儒俠雜居(李承之知/青州制)民俗富完而鑿井耕田¶
　各安其業(宋歐陽修知/青州謝表)錦繡絺紵皆興於齊景公喜¶
　奢而忘儉幸有晏子以儉率之然猶不能勝齊俗之¶
<pb:KR2k0048_WYG_036-13b>¶
　侈葢自景公始(困學/紀聞)人情變詐好行機術逮於漢世¶
　儒雅盛興今古風俗頗革亦有文學　性緩尚儒仗¶
　氣任俠(俱文獻/通考)¶
　益都縣　士有退譲之習民無告訐之風闤闠以居¶
　正而不譎杼軸其空貧而不怨其奉上也嚴惴惴以¶
　禮自持非公正不入令署俗至厚也(俱見/邑志)土厚水深¶
　家給人足(宋王曽對/真宗語)¶
　臨淄縣　臨淄甚富而實其民無不吹竿鼔瑟彈琴¶
<pb:KR2k0048_WYG_036-14a>¶
　擊筑鬬雞走狗陸博蹋鞠者(見史/記)人勤稼穡家鮮葢¶
　蔵(邑/志)¶
　博興縣　地樸民淳男耕女織無竒技淫巧以蕩其¶
　心無遊人異物以遷其志澤以詩書則為文物之邦¶
　敦以禮教則成信義之俗大非夸詐之比(邑/志)¶
　髙苑縣　土鹻民貧性剛好義尤重婚喪之禮　業¶
　儒者十之三服耕者十之六鬻販者十之一君子則¶
　樸茂少文小人則㝠頑無知(俱見/邑志)¶
<pb:KR2k0048_WYG_036-14b>¶
　樂安縣　瀕海瘠滷民務耕桑終嵗兢兢不給葢北¶
　偏窮處然也士夫矜名節而多建白士樸亮民戅直¶
　(邑/志)¶
　夀光縣　平原沃澤桑麻翳野人皆力農逐末富者¶
　少大約皆本業之民俗事蒐獵秋菽滌塲以後臂鷹¶
　施置者常交錯於道其峱間盧令之遺風乎(邑/志)¶
　昌樂縣　生計艱故無紛華托業薄故無逺大士習¶
　愿樸民務農桑間亦逐什一之末　冠婚喪祭猶見¶
<pb:KR2k0048_WYG_036-15a>¶
　古風(邑/志)¶
　臨朐縣　朐界巖邑渾樸未漓其縉紳恬退子衿誦¶
　讀不事奔競農勤耕桑習織紝賦稅樂輸冠服遵制¶
　婚娶近古喪祭宴會稍奢華(邑/志)¶
　安邱縣　地界濰汶之間風俗樸魯其世家好禮文¶
　富人商賈為利里井務本士矜功名女敦節烈喪禮¶
　靡侈用音樂(邑/志)¶
　諸城縣　敦淳樸習禮義崇儉約婚喪交相為助好¶
<pb:KR2k0048_WYG_036-15b>¶
　學尚儒勤生嗇施(邑/志)至今東魯遺風在十萬人家盡¶
　讀書(宋蘇軾刺/密州詩)¶
　博山縣　民風樸愿士有學行瞻顔文姜之祠孝思¶
　興起然而本業不足治末有餘至於鑿山煮石蹈水¶
　火而弗息則以其土瘠也(舊顔/山志)¶
　登州府¶
　英雄豪傑之士甲于京東文物彬彬而豪悍之習自¶
　若(輿地/記)登萊髙密負海之北楚商兼凑民性復戾而¶
<pb:KR2k0048_WYG_036-16a>¶
　好訟鬬大抵東人皆樸實純直甚者失之滯固然専¶
　經之士為多(宋/史)人淳事簡地瘠民貧(蘇軾登/州謝表)民多樸¶
　野性皆獷直猶有古風凡有施為質多文少(元/志)蘇軾¶
　游宦之邦文章所薫染禮樂所漸摩士風之秀如親¶
　登坡老之門(圗/經)¶
　蓬萊縣　蓬萊介乎山海之間土踈水闊人性剛強¶
　　蓬故齊之東鄙民淳而俗簡猶為近古(邑/志)¶
　黄　縣　瀕海之民淳質易治(見學/宫記)娶婦之家不舉¶
<pb:KR2k0048_WYG_036-16b>¶
　樂宴客衣服不綺靡男耕女織以逋賦為恥訟獄不¶
　事無情之辭不世役奴婢(邑/志)¶
　福山縣　民俗敦厚無異鄒魯(福山廟/學記)宦無異于士¶
　士無異于民民之為農者什九為吏者什一以急公¶
　家完賦稅為先務以崇廉恥重敦睦為本圗(邑/志)¶
　棲霞縣　人淳無冦盜地鹵少桑麻(棲霞尹/李恵詩)田多砂¶
　石耕穫完官不足糊口山阜草豐間事樵採濵海之¶
　利七屬皆資惟棲不與地産木綿無論紳士及農家¶
<pb:KR2k0048_WYG_036-17a>¶
　男婦皆紡織以自衣被(邑/志)¶
　招遠縣　四民有常業六禮有常儀嵗時有常節寧¶
　樸母華寧儉無奢(邑/志)¶
　萊陽縣　民之氣習醇雅為士者敬慎而好禮且勇¶
　于為義(見邑儒/學記)¶
　寧海州　寧俗尚節義化重閨閫貞女烈婦不勝旌¶
　表　縉紳節儉崇禮譲為士者衣布食蔬不矜華耀¶
　農務耕田間治蠶桑無田者傭作蔬圃勞過於農什¶
<pb:KR2k0048_WYG_036-17b>¶
　物器用亦樸質無竒(邑/志)¶
　文登縣　士好經術俗尚禮義(見廟/學記)近海早寒商賈¶
　不通傳習聖人之書男耕讀女紡績人罕逐末俗尚¶
　幽貞質掩其文有葛天氏之風(俱見/邑志)¶
　海陽縣　民俗醇樸士習嫻雅嵗時伏臘斗酒相勞¶
　彬彬乎質有其文(舊大嵩/衞學記)¶
　榮成縣　近山者土瘠而鮮葢蔵近海者網利而無¶
　常業惟誦讀之聲猶與機聲相間文之餘也(舊成山/衞志)¶
<pb:KR2k0048_WYG_036-18a>¶
　萊州府¶
　東萊人尤樸魯故特少文義(隋/書)人性剛強志氣緩慢¶
　語聲上形容大此水土之風也(寰宇/記)萊夷作牧貢篚¶
　以時莫怠莫違(揚雄/箴)京東東路西抵大梁南極淮泗¶
　東北至於海有鹽鐵絲石之饒其俗重禮義勤織絍¶
　(宋/史)膠西東並海南放於九仙北屬之牢山其中多隠¶
　君子(宋蘇軾葢/公堂記)男通魚鹽之利女有紡績之業(元/志)¶
　掖　縣　憑負山海民殖魚鹽以自利道里僻阻商¶
<pb:KR2k0048_WYG_036-18b>¶
　旅不通其俗質勝乎文(見邑/志)¶
　平度州　封域尚富強人民多文采　太公封於齊¶
　修道術尊賢能賞有功勸女紅極技巧(俱見/邑志)¶
　濰　縣　民務農商有富庶之風士勤詩書多科貢¶
　之選　人文接踵於賢科節義光昭乎簡冊巖廊事¶
　業閭巷絃歌渢渢乎太公表海之遺(俱見/邑志)¶
　昌邑縣　俗尚質樸敦本抑末鄰保相周恤吏民鮮¶
　告訐士類崇行誼遵禮法無把持請託之習農家男¶
<pb:KR2k0048_WYG_036-19a>¶
　婦皆耕穫紡績但瀕海財乏無復業商者(邑/志)¶
　膠　州　人民樸野躬勤耕織士重風流儒雅克敦¶
　志節　生理闊疎民貧俗儉頗尚節氣(俱見/州志)¶
　髙密縣　土地頗僻人多務本婚喪稱有無以為禮¶
　　民習剛勁而任質直士修行檢而崇科目嵗時鄉¶
　會猶有禮譲遺風(俱見/邑志)¶
　即墨縣　樵蘓為業魚鹽為利澹泊自足不尚文飾¶
　　士好經術人務耕織禮義之風有足稱者(俱見/史記)¶
<pb:KR2k0048_WYG_036-19b>¶
　武定府¶
　太公以齊地負海舄鹵少五穀而人民寡乃勸以女¶
　紅之業通魚鹽之利而人物輻輳　周道四達禮樂¶
　交通數千餘年俗尚耕織士崇經術(俱漢/書)多才能重¶
　許可任辛苦(唐杜/牧語)勁勇而沈静椎鈍而少文(宋蘇/軾語)¶
　恵民縣　人性樸實而敦禮教士尚節義而勵徳行¶
　民重亷恥而畏刑罰居城市者事商賈服&KR0373;畝者力¶
　農桑(舊州/志)東南之鄉地苦沮洳然其民勤力作而惡¶
<pb:KR2k0048_WYG_036-20a>¶
　遊惰故多富饒之家西北之鄉人多強悍每習刁健¶
　而好鬬狠遂為逋逃之藪(元張起/巖文集)¶
　青城縣　多才力重許可(見三/齊論)民醇俗厚號為易治¶
　(見儒/學記)喪塟有序不泥形家(邑/志)¶
　陽信縣　風俗樸儉男耕女織飢者弗食而憂田賦¶
　之不完勞者弗息而憂丁徭之無措急公好義古道¶
　存焉近亦稍事侈靡棄本逐末喪塟婚嫁為費不貲¶
　閭里亦間多強暴(邑/志)¶
<pb:KR2k0048_WYG_036-20b>¶
　海豐縣　逼處海隅物産不繁無豔佚驕縦之資試¶
　經術者篤忠勤務力作者敦本業冠婚喪祭一循禮¶
　度葢古風尚有存焉(邑/志)¶
　樂陵縣　多務農桑崇尚學業朋比夸詐見於習俗¶
　其敝也或失之舒而緩侈而麗(邑/志)¶
　商河縣　民務耕桑而好靡費士多聰敏而鮮篤學¶
　婚姻喪塟互相周恤綽有古風(邑/志)¶
　濵　州　自泰山屬之琅邪北被於海膏壤二千里¶
<pb:KR2k0048_WYG_036-21a>¶
　其民闊達多匿知其天性然也　俗好儒備於禮故¶
　其民齪齪地少人衆儉嗇畏罪遠邪(俱史/記)閭閻禮會¶
　而百姓親睦(漢/書)尚氣鷙戾(元方/輿記)習尚敦厚民皆務本¶
　(明一/綂志)衣服多樸素飲食不尚珍異居室極草陋鹵土¶
　渥塗聊蔽風雨然不浸不爍尚亦有利交遊亦減煩¶
　儀(見州/志)¶
　利津縣　僻在海濵土地鹻薄生理鮮少惟土物是¶
　愛故其俗渾渾樸樸不見異物而遷男婦自耕織外¶
<pb:KR2k0048_WYG_036-21b>¶
　不事操竒盈以逐什一之利士大夫不以朱紫相誇¶
　詡喜慶賀飲濁醪雅會薄暮言歸不作長夜歡葢有¶
　太古之風焉(邑/志)¶
　霑化縣　霑與鄒魯同風故其民敦龎愿樸尚行誼¶
　力稼穡尊吏肅法而習於儉且僻處海陬不通商賈¶
　曽不知坐列轉販操竒贏以乗時之急　士安於庠¶
　農狎其野相助相望至老死不識官府其渾悶之俗¶
　乎(俱見/邑志)¶
<pb:KR2k0048_WYG_036-22a>¶
　蒲臺縣　戸有鹽利人習漁農葢穆陵無棣之間一¶
　小區會也(見邑/志序)地苦沙鹽薄人勤紡織良(王璣/詩)¶
　沂州府¶
　家家顔閔人人由求讀先王之書文質彬彬乎過人¶
　絃誦洋洋乎盈耳皆聖人之遺澤也(圗/經)俗尚清虚人¶
　無争鬬(方輿/勝覽)民淳物阜桑土繁滋(沂州沿/革記)在山水之¶
　間地多陿阸風氣勁急青徐兩界其俗純駁不一(原/州)¶
　(志/)¶
<pb:KR2k0048_WYG_036-22b>¶
　蘭山縣　地廣而民聚俗敦禮譲好名譽猶有古風¶
　雖功名人物不逮漢晉時而風氣之厚人情之樸未¶
　改也(舊州/志)¶
　郯城縣　疆域廣博水土深厚民俗質樸勤於稼穡¶
　有淳古之風　士習於庠子衿無佻達之風農耕於¶
　野田間無游食之衆工安於肆不作淫巧商集於市¶
　不鬻異物亦㡬於淳樸矣而輕悍刁訟尚鬼信巫者¶
　亦強半焉(邑/志)¶
<pb:KR2k0048_WYG_036-23a>¶
　費　縣　山居谷汲田多荒棄向有長吏加意墾闢¶
　化為沃土他邑民就食其中赴之如市　俗樸而勁¶
　人物秀美科第頗少仕籍葢寥寥焉地善畜牧有氊¶
　毳之利操山繭為檿絲以自食(俱見/邑志)¶
　莒　州　莒之為地近於魯夙被周公孔子之化而¶
　曽子子夏仕于其地又樹之以篤信誠慤之風迄今¶
　士習民風猶為近古(見州/志)其地襟海帶沭饒五穀薪¶
　蔬士重禮節恥奔競民樸而愚不見紛華藻飾之習¶
<pb:KR2k0048_WYG_036-23b>¶
　素稱易治(載州職/題名記)¶
　䝉隂縣　士瘠民貧附庸於魯有魯遺風民無商賈¶
　専務本業　家重禮教戸重信義從魯也士好經術¶
　俗賤僕傭從齊也　婚姻不論財祭塟必竭力　士¶
　多質樸不諳浮夸民知急公鮮逋賦稅(俱見/邑志)¶
　沂水縣　其俗樸而儉其民勇而直修之以仁則相¶
　愛教之以禮則相譲驅之以義則力足以勝私惕之¶
　以威誘之以詐則抑鬱隠忍而不校(見縣/署碑)沂俗最為¶
<pb:KR2k0048_WYG_036-24a>¶
　質魯民多椎少文衣布食粟安環堵茅茨之間不知¶
　世間有淫冶靡麗之事遊士不入其鄉豪強無所容¶
　足(邑/志)¶
　日照縣　瀕海之民尚樸素務耕讀工不作竒巧之¶
　器商不蓄浮靡之貨　士子閉户讀書以徳行文章¶
　相推重奔競事則羞稱之近亦急於謀生計争錐刀¶
　女流饒剛正矢柏舟慷慨赴義不以為難葢亦風俗¶
　之善云(俱見/邑志)¶
<pb:KR2k0048_WYG_036-24b>¶
　泰安府¶
　鄒魯遺風英賢不絶(梁髙祖美/羊侃語)鄒魯舊邦臨淄遺俗¶
　俱沐二周之化咸稱一變之風(唐駱賔/王文)風俗淳樸而¶
　尚儉素(明張従仁/文廟記)士尚詩書民執常業(明李錦/州志)浸淫¶
　於貿易之場競争於錐刀之末¶
　泰安縣　人才鍾於嶽靈其地多談經抗疏之士¶
　士大夫循循篤行古風者什之二三而庶民之家莫¶
　不騖紛華美冠履以相矜詡(舊州/志)¶
<pb:KR2k0048_WYG_036-25a>¶
　肥城縣　土俗質直猶有聖人之教化地介齊魯之¶
　間其俗互類(邑/志)¶
　新泰縣　尚質樸勤稼穡崇節儉之風薄浮靡之習¶
　嵗時社會貧富相資喪塟有序不泥風水(邑/志)¶
　萊蕪縣　齊俗闊達或失之侈魯俗忠信或失之嗇¶
　萊介齊魯之間其氣質所生習染所錮亦若在齊囿¶
　齊在魯囿魯者(邑/志)¶
　東平州　其土沃衍其民樂阜其君子好禮其小人¶
<pb:KR2k0048_WYG_036-25b>¶
　趨本其俗習於周公孔子之流風餘教可馴以詩書¶
　故多士族宫室壯麗其俗浩大寛舒不為促狹亦不¶
　至華侈而尚氣任俠不能匿情自飾短長易見也(州/志)¶
　東阿縣　地近鄒魯士知自重　儉不中禮弛或踰¶
　繩性澶漫少慮不工生殖虛浮鮮葢蔵　士樸而民¶
　侈訟獄希簡不能為浮詞　上壌瘠薄山水峻急鮮¶
　有千金之室其俗儉樸深沈崇尚文雅以風節相髙¶
　恥為奔競冠服居室不慕鮮華而禮文有不足焉¶
<pb:KR2k0048_WYG_036-26a>¶
　守禮畏法租稅無逋(邑/志)¶
　平陰縣　古盧縣地城郭甚狹厥壌南境墝埆北境¶
　平衍膏腴居半焉民力耕耘禾蔬肥茂其士風質樸¶
　厚重好興禮譲而山谷之民頗稱狙獷(邑/志)¶
　曺州府¶
　昔堯作遊成陽舜漁雷澤湯止于亳武王封弟叔振¶
　鐸於曺故其民猶有先王遺風重厚多君子好稼穡¶
　惡衣服以致蓄蔵(前漢/書)¶
<pb:KR2k0048_WYG_036-26b>¶
　荷澤縣　陶天下之中諸侯四通貨所交易　矜亷¶
　隅恥干謁馴謹易治賦稅早完男子専務耕織不事¶
　商賈女子治絲枲纂組無惰其醇樸大畧不異古風¶
　　民間子弟間習騎射尚義勇(俱見/州志)¶
　單　縣　地廣而闢閭井繁庶以耕桑為業不通商¶
　賈風俗儉樸車服簡素賦稅易完(見郡/邑志)¶
　城武縣　民俗坦夷厚重多君子無機械狙詐之習¶
　婚娶不論財棺衾務従厚婦女不尚膏沐食尚儉約¶
<pb:KR2k0048_WYG_036-27a>¶
　無故不殺雞豚惟賔客餽遺稍近奢侈故民多虛耗¶
　　士重名節輕勢利有敗行者衆非笑之(俱見/邑志)¶
　鉅野縣　士頗讀書重廉恥不事外飾交情尚平淡¶
　民務耕織不好遠遊急公奉法頗好馴良女子重節¶
　義喪塟禮儀侈靡特甚(邑/志)¶
　鄆城縣　地居魯衞之間二國之風各半民務稼穡¶
　多讀書士風彬彬聚會則相歡守望則相助重儒雅¶
　而輕勢利存廉恥而羞茍得衣冠之家相譲無争是¶
<pb:KR2k0048_WYG_036-27b>¶
　以人物間出土沃民淳魯西名邑(俱見/邑志)¶
　曺　縣　曺風深醇和厚男耕女織風俗可觀　地¶
　饒而沃生息蕃庶故多世族聲名文物號為華侈(俱/見)¶
　(邑/志)¶
　定陶縣　邑頗狹小而居民稠密土壌平羨實夷衍¶
　蕃息之區近時稍務炫耀然婚喪有不能舉者親友¶
　共助之二曺皆然此為淳風耳(邑/志)¶
　濮　州　野王好氣任俠有濮上風(漢/書)其敦篤誠慤¶
<pb:KR2k0048_WYG_036-28a>¶
　文質適中故前賢有衞多君子之言(圗/經)膺髙陽之淳¶
　化襲衞武之流風漸被禮義之俗共稱仁厚之鄉學¶
　術日興民風日美　郡古顓頊之墟風土深厚其人¶
　皆博大魁梧工藻翰經學多師傅里中諸雋間遇勝¶
　日分曺賦詩極文墨之樂俗以門族相誇田園宫室¶
　之奉甲於山左(俱見郡/邑志)¶
　范　縣　士多闔門自守非公事未嘗登有司之堂¶
　仕宦家不肯挾貴驕人細民兢兢畏法稅課及期雖¶
<pb:KR2k0048_WYG_036-28b>¶
　貧者悉貸錢以輸以故縣無逋負婚喪稱家有無宫¶
　室衣服宴會量乎貧富若夫輕薄奸頑拂衆忤俗之¶
　輩間亦未免焉(邑/志)¶
　觀城縣　邑不滿千户俗慕儒雅締姻貴顯以是冒¶
　殷富名今蕭然靡敝絃誦不輟響　士多雅秀文風¶
　振起(俱見/邑志)¶
　朝城縣　朝邑風俗尤可觀士習詩禮民務農桑鄰¶
　保有相助之風鄉黨無偷薄之俗　禮際多從厚道¶
<pb:KR2k0048_WYG_036-29a>¶
　膠庠有體閭閻急公間有躍冶亦不能為風俗玷(俱/見)¶
　(邑/志)¶
　¶
　¶
　¶
　¶
　¶
　¶
<pb:KR2k0048_WYG_036-29b>¶
　¶
　¶
　¶
　¶
　¶
　¶
　¶
　山東通志卷二十三¶
