# -*- mode: mandoku-view; -*-
#+TITLE: 山東通志
#+DATE: 2015-08-24 22:42:07.893248
#+PROPERTY: ID KR2k0048
#+PROPERTY: BASEEDITION WYG    
#+PROPERTY: JUAN 卷十一之六
<pb:KR2k0048_WYG_019-1a>¶
欽定四庫全書¶
　山東通志巻十一之六¶
　闕里志六(世爵/學舍)　(世職/祀田)　(賢哲世職墓廟祠賢宅第/官屬  林    聖  遺蹟)¶
　　　　　(周公祀典附/)¶
　世爵¶
　衍聖公爵宗子世襲¶
　世職¶
　翰林院五經博士二人(北宗一人/南宗一人)¶
<pb:KR2k0048_WYG_019-1b>¶
　國子監學正一人¶
　聖澤書院太常博士一人¶
　尼山書院學録一人¶
　洙泗書院學録一人¶
　聖廟執事官四十員¶
　曲阜縣知縣一人¶
　四氏學録一人(每科省試四氏/學中式三人)¶
　宗子世爵¶
<pb:KR2k0048_WYG_019-2a>¶
　孔氏衍聖公(按孔氏系出殷後周成王二年封微子/啓於宋以奉湯祀無嗣傳弟微仲衍衍)¶
　(生宋公稽稽生丁公申申生閔公恭恭生弗父何何/生宋公周周生世父勝勝生正考父正考父生孔父)¶
　(嘉嘉生木金父遷於魯木金父生祈父以孔為氏祈/父生防叔防叔生伯夏伯夏生叔梁紇紇生孔子是)¶
　(為聖系之一代自孔子而下二代鯉字伯魚詳見崇/聖祠三代伋字子思詳見四配四代白字子上嘗逰)¶
　(於齊齊威王召以為相不受五代求字子家楚召不/就六代箕字子京為魏相七代穿字子髙楚魏趙三)¶
　(國交聘不就著儒家之語十二篇名曰讕言八代謙/又名斌字子順仕魏為安釐王相後封魯國文信君)¶
　(生子三鮒騰樹孔叢子云家之族系一子相承延至/九世始有三子焉九代鮒字子魚秦封魯國文通君)¶
　(拜少傅李斯議焚書鮒與弟騰蔵其家語論語尚書/孝經等於祖堂舊壁中自隠於嵩山教弟子著書二)¶
<pb:KR2k0048_WYG_019-2b>¶
　(十餘篇記先聖及子思子上子髙子順與已行事名/曰孔叢子生子隨字元路四傳至吉吉生何齊皆承)¶
　(殷後為宋公嗣絶弟騰字子襄漢髙祖過魯封為奉/嗣君一云奉聖君後為惠帝博士遷長沙太守聖裔)¶
　(奉祀自此始生子忠十代忠字子貞文帝徴為博士/封褒成侯生子二武安國十一代武字子威臨淮太)¶
　(守子延年十二代延年武帝時為博士拜少傅遷大/将軍子霸十三代霸字次孺昭帝博士宣帝時以大)¶
　(中大夫授皇太子經為髙宻相元帝即位拜太師賜/爵闗内侯號褒成君生子四福捷喜光十四代福襲)¶
　(封闗内侯子房十五代房襲封闗内侯子均十六代/均字長平襲封闗内侯徴拜尚書郎平帝元始元年)¶
　(改封褒成侯食邑二千户按自漢以来雖以聖裔寵/異之猶未襲封也至十三代霸封闗内侯傳福至房)¶
　(俱嗣侯是為尊帝師而封也至平帝始改封均為褒/成侯則専奉先聖自是封爵不絶子志十七代志光)¶
<pb:KR2k0048_WYG_019-3a>¶
　(武初拜大司馬建武十四年襲封褒成侯子損十八/代損字君益章帝永平十五年襲爵和帝永元四年)¶
　(改封褒亭侯子曜十九代曜字君曜襲封褒亭侯生/子二完讃二十代完襲爵無子以弟讃之子羨襲爵)¶
　(二十一代羨字子餘魏文帝黄初元年拜議郎改封/宗聖侯子震二十二代震字伯起晉武帝泰始三年)¶
　(改封奉聖亭侯拜太常卿食邑二千户子嶷二十三/代嶷字功成襲封子撫二十四代撫舉孝廉襲封奉)¶
　(聖亭侯為豫章太守子懿二十五代懿東晉襲爵子/鮮二十六代鮮字鮮之宋文帝元嘉十九年襲封尋)¶
　(改崇聖侯子乗二十七代乗字敬山後魏舉孝亷孝/文帝延興三年封崇聖大夫食邑五百户子靈珍二)¶
　(十八代靈珍授秘書郎孝文帝太和十九年仍封崇/聖侯食邑一千户子文泰二十九代文泰襲爵子渠)¶
　(三十代渠襲爵北齊天保元年改封恭聖侯後周大/象二年改封鄒國公食邑一千户子長孫三十一代)¶
<pb:KR2k0048_WYG_019-3b>¶
　(長孫周武帝宣政元年襲爵生子二英悊嗣悊三十/二代英悊陳光大元年改封奉聖侯無子弟嗣悊隋)¶
　(文帝時應制登科授涇州司兵㕘軍遷太子通事舍/人襲封鄒國公煬帝大業四年改封紹聖侯食邑一)¶
　(千户子徳倫三十三代徳倫唐髙祖武徳九年改封/褒聖侯太宗貞觀十一年詔侯家祭服𤣥冕朝會位)¶
　(同三品食邑一千户按此後世召孔氏子孫朝㑹之/始子崇基三十四代崇基中宗嗣聖十二年襲爵神)¶
　(龍元年制授朝散大夫陪祭朝會子燧之三十五代/燧之字蔵暉𤣥宗開元二十七年改封文宣公詔位)¶
　　(於文官二品之下除兖州長史遷都水使者食邑一/千户子萱三十六代萱襲爵兼兖州泗水令子齊卿)¶
　　(三十七代齊卿徳宗建中三年襲爵兼青州司兵㕘/軍子惟晊三十八代惟晊憲宗元和十三年授兖州)¶
　(㕘軍襲封文宣公子䇿三十九代䇿明經及第厯少/府監主簿國子監丞襲封文宣公遷國子尚書博士)¶
<pb:KR2k0048_WYG_019-4a>¶
　　(子振四十代振字國文懿宗咸通四年状元及第除/秘書省校書郎厯監察御史員外郎襲封文宣公子)¶
　(昭儉四十一代昭儉由兖州司馬除秘書郎襲封文/宣公累宰曲阜子光嗣四十二代光嗣哀帝天祐二)¶
　(年授泗水令林廟主五季之亂失其世爵故授是官/為灑掃户孔末所害子仁玉四十三代仁玉字温如)¶
　(初孔末既害光嗣自為曲阜令時仁玉生始九月母/張氏抱歸育於外家長訴於朝乃罷未後唐時以仁)¶
　(玉襲封文宣公後周太祖廣順二年謁聖廟及孔林/召對授曲阜縣令兼監察御史卒贈兵部尚書生子)¶
　(四宜憲冕朂宣聖嫡裔幾絶復續孔氏稱仁玉為中/興祖四十四代宜字不疑厯任宋太祖太宗朝太平)¶
　(興國三年特遷太子右賛善大夫襲封文宣公通判/髙宻郡遷殿中丞生子三延世延澤延渥四十五代)¶
　(延世字茂先初為長葛令真宗即位訪宣聖後召見/授曲阜令襲封賜以祭器經書金帛子聖佑弟延澤)¶
<pb:KR2k0048_WYG_019-4b>¶
　(贈諫議大夫生子宗愿四十六代聖佑祥符元年真/宗東封駕幸林廟授祐太常寺奉禮郎天禧五年以)¶
　(光禄寺丞襲爵終於太子中舍無嗣以堂弟宗愿承/襲宗愿字子荘延澤子仁宗至和二年用太常博士)¶
　(祖無擇議以文宣為孔子謚號非子孫可襲改為衍/聖公盖取襲封之義累遷尚書比部員外郎子四若)¶
　(蒙若虚若愚若拙四十七代若蒙字公明神宗熙寧/元年襲封子二端友端撡哲宗元祐元年改封奉聖)¶
　(公坐事廢以弟若虚承襲詔令専主祀事不任他職/每遇大禮許赴闕陪位視學必遣官取衍聖公及三)¶
　(氏子孫觀禮若虚字公實宋哲宗元符元年襲封奉/聖公改封衍聖公卒詔以若蒙長子端友嗣爵四十)¶
　(八代端友字子交徽宗崇寧三年襲封衍聖公偕叔/父傳姪玠隨髙宗南渡寓三衢無嗣以姪玠襲封於)¶
　(衢凡六世端撡端友弟生子四瑄璠瑱玠金以端操/權襲衍聖公於魯端撡卒以若愚之子端立權襲封)¶
<pb:KR2k0048_WYG_019-5a>¶
　(爵至金熙宗天眷三年立孔子廟求聖裔得端撡之/子璠授承奉郎四十九代璠字文老襲封衍聖公未)¶
　(拜封而卒生子二拯總五十代拯字元濟金熙宗皇/統二年除文林郎襲封衍聖公無嗣以弟總襲爵總)¶
　(字元㑹大定二十一年世宗召赴闕下特授曲阜縣/令總増廣林廟及尼防山殿廡五十餘楹終奉直大)¶
　(夫子二元措元綋五十一代元措字夢得金章宗明/昌三年超授中議大夫七年行郊禮召元措赴闕侍)¶
　(祠位在終獻之次承安二年襲爵詔衍聖公年及十/七兼曲阜縣令仍令世襲不得别行差占於是始世)¶
　(襲曲阜令天興二年遷光禄大夫改太常卿無子弟/元綋生子之固之固生子湞表以嗣爵因不事儒雅)¶
　(尋廢若愚之子端立端立生琥琥生拂拂生子二元/孝元用至是以元用權襲封爵卒復以元孝之子之)¶
　(厚襲爵五十二代之厚贈亞中大夫濟寧路總管輕/車都尉魯郡侯子浣  自四十八代端友同姪玠隨)¶
<pb:KR2k0048_WYG_019-5b>¶
　(宋髙宗南渡寓浙之衢州紹興二年權知彬州卒無/子以玠嗣髙宗紹興二年襲封衍聖公玠子搢搢子)¶
　(文逺文逺子萬春萬春子洙凡五代俱襲封衍聖公/於衢宋亡入元至元十九年辭爵無嗣遂罷封按衍)¶
　(聖公以主祀為重南宗附見於此五十三代浣字日/新元贈禮部尚書追封魯郡侯生子一思晦初元用)¶
　(生子之全之全生子治成宗元貞元年特詔治襲封/衍聖公卒以子思誠襲仁宗即位訪孔子後以浣子)¶
　(思晦嗣爵五十四代思晦字明道武宗時舉孝亷授/教諭襲封衍聖公進嘉議大夫思晦奏請増修廟垣)¶
　(角樓重建金絲堂設司樂管勾典籍等官先是孔末/之徒以偽亂真滅聖裔殆盡至是思晦稽析宗支刻)¶
　(於石族系悉明卒封魯郡公謚文肅子克堅五十五/代克堅字璟夫順帝至元元年襲爵至正八年朝廷)¶
　(謂公爵與階不稱制授中奉大夫秩二品賜以銀章/召入為集賢直學士遷禮部尚書出為西臺御史召)¶
<pb:KR2k0048_WYG_019-6a>¶
　　(拜國子祭酒謝病歸守祖庭明兵取中原太祖手詔/趨入覲待以賔禮而不名洪武元年受封特命班亞)¶
　　(上相給二品銀印子九希學希説希範希進希麟希/鳯希順希尹希贇按孔氏分九門自此始五十六代)¶
　　(希學字士行洪武元年朝京師詔問厯代治理對甚/悉上嘉之授資善大夫襲封衍聖公定制進秩二品)¶
　　(賜銀印子二訥諝五十七代訥字言伯洪武十七年/襲封初行誥詞吏部奏用資善階帝諭之曰既爵公)¶
　　(勿事散官但誥以織文玉軸為異耳遂為故事每嵗/入覲得給符乗傅班序列文臣首生子四公鑑公鐸)¶
　　(公鈞公鏜五十八代公鑑字昭文洪武二十三年襲/爵子彦縉五十九代彦縉字朝紳永樂八年襲爵仁)¶
　　(宗即位率三氏子孫朝賀賜第於東安門北景泰二/年上幸太學特召觀禮賜正一品服又賜三氏子孫)¶
　　(冠帶錦衣後朝會復賜三臺銀印玉帶錦衣視一品/子四承慶吉澤源六十代承慶未襲爵而卒景泰六)¶
<pb:KR2k0048_WYG_019-6b>¶
　　(年贈衍聖公子二𢎞緒𢎞泰六十一代𢎞緒字以敬/景泰六年襲封時年八嵗延入内宫賜金鈕麒麟圗)¶
　　(書御篆謹禮崇徳四字𢎞緒卒子聞韶聞禮俱幼成/化六年以𢎞緒之弟𢎞泰權襲封爵子聞詩六十二)¶
　　(代聞韶字知徳𢎞冶十六年襲爵子二貞幹貞寧六/十三代貞幹字用濟嘉靖二十五年襲爵子尚賢六)¶
　　(十四代尚賢字象之嘉靖三十五年八月襲爵萬厯/七年詔衍聖公不在文武職官之列以賔禮待之子)¶
　　(二允椿允桂六十五代允椿字懋齡萬厯二十二年/襲爵弟允桂襲五經博士俱早卒無嗣尚賢以嫡次)¶
　　(枝堂侄允植為後允植係五經博士/貞寧之孫尚坦之子天啓二年襲爵)¶
　皇清孔允植(字懋申六十五代/順治元年奉)¶
詔(封爵如舊二年賜給/  三臺銀印子興爕)¶
<pb:KR2k0048_WYG_019-7a>¶
皇清孔興爕(字超吕六十六代順治五年承襲順治七/年晉階太子少保八年加少保子二毓圻)¶
　(毓/埏)孔毓圻(字翊宸六十七代康熙七年承襲十五年/晉階太子少師雍正元年十一月卒於京)¶
　(謚恭慤/子傳鐸)孔傳鐸(字振路六十八代雍/正元年承襲子繼濩)孔繼濩(字體和/六十九)¶
　(代早卒/子廣棨)孔廣棨(字理裕七十代雍正元年/衍聖公傳鐸以病乞賛爵)¶
(詔准廣棨/  承襲)¶
　世軄¶
　翰林院五經博士(北宗/)¶
　(述聖子思子中庸書院在鄒縣南門外即孟子受業/處也明𢎞冶十六年詔以衍聖公次子世襲翰林院)¶
<pb:KR2k0048_WYG_019-7b>¶
　(五經博士奉子思子祀事從衍聖公聞韶之請也每/嵗春秋博士赴鄒縣書院主祭孔聞詩字知言六十)¶
　(二代衍聖公𢎞泰長子𢎞泰權襲封衍聖公聞詩承/䕃於𢎞治十六年授職孔聞禮字知節衍聖公𢎞緒)¶
　(次子正徳元年襲職孔貞寧字用致六十三代衍聖/公聞韶次子嘉靖二十五年襲職孔允桂六十五代)¶
　(衍聖公尚賢次子萬厯二十二年襲軄孔允隆字懋/徳天啓四年聖公借任前軄孔尚達六十四代崇禎)¶
　(元年借任孔允相六十五代崇禎十年借任孔允/錫崇禎十四年借任至十六年以孔允鈺借任)¶
皇清孔允鈺(六十五代順/治元年任軄)孔毓麟(六十七代順/治七年借任)孔毓瑛¶
　(六十七代康熈五/年借任加六級)孔毓埏(六十七代衍聖公毓圻弟/康熙十八年襲職加六級)¶
　孔傳鋕(六十八代衍聖公毓圻子康/熙四十四年襲職加十級)孔繼溥(六十九/代衍聖)¶
<pb:KR2k0048_WYG_019-8a>¶
　(公傳鐸子雍正/十一年襲軄)¶
　翰林院五經博士(南宗/)¶
　(聖裔四十八代端友宋衍聖公偕族叔傳姪玠扈從/宋髙宗南渡寓居衢州府西安縣卒無子以姪玠嗣)¶
　(自玠至洙凡五代俱襲封衍聖公詳世系元世祖至/元十九年召洙赴闕授國子祭酒提舉浙東道學校)¶
　(事無子遂罷封今之衢族多係中興祖仁玉五代孫/傳之後裔也明𢎞治六年從衢州守沈&KR0464;之請詔設)¶
　(五經博士一員奉衢州祖廟祀事孔彦繩五十九代/由選舉正徳元年授軄為南宗博士之始彦繩卒數)¶
　(代未/襲)¶
皇清孔興&KR1420;(六十六代康熙四十一年/承襲博士主衢州祀事)孔毓垣(六十七/代康熙)¶
<pb:KR2k0048_WYG_019-8b>¶
　(五十三/年襲軄)¶
　國子監學正¶
　(唐封褒聖侯孔徳倫先聖三十三代孫也在河南寧/陵縣勅建祖廟明正統九年詔遷廟於儀封嘉靖十)¶
　(四年准請祠官特授聖裔為國子監學正専主祀事/孔承寅六十代嘉靖十四年授軄孔尚林六十四代)¶
　(崇禎元/年授職)¶
皇清孔允齊(六十五代由衍聖公保/舉於順治八年授軄)孔毓璋(六十七代/康熙三十)¶
　(年授/軄)孔傳鈞(六十八代康熙/五十八年授軄)¶
　太常寺博士¶
<pb:KR2k0048_WYG_019-9a>¶
　(聖澤書院即孔子宰中都地也明設太常寺博士一/員以主祀事例以衍聖公三子承襲崇禎間五經博)¶
　(士孔允鈺以/違例罷軄)¶
皇清孔允鈺(六十五代順治九年衍聖公孔興/爕請以允鈺暫主聖澤書院祀事)孔毓琮¶
　(六十七代康熙/二十六年襲軄)孔毓㻖(六十七代康熙/四十七年代襲)孔傳煦(六十/八代)¶
　(康熙五十/五年襲軄)孔繼泰(六十九代雍/正四年襲軄)¶
　尼山書院學録¶
　(書院在尼山之麓聖母禱尼山而生孔子實毓聖之/靈區也元至順二年衍聖公孔思晦請設尼山書院)¶
　(洙泗書院山長各一員本年以彭璠為山長璠卒以/益都路馬猶子為山長至元三年以谿達識為山長)¶
<pb:KR2k0048_WYG_019-9b>¶
　(是後聴衍聖公保舉族人之賢者任之孔思本五十/四代由保舉任山長陞般陽路學教授孔克信五十)¶
　(五代由泗水教諭陞山長孔克綱由豐縣教諭陞山/長明正徳二年衍聖公聞韶奏改山長為學録軄視)¶
　(國子監孔彦章字朝顯五十九代由保舉正徳中授/軄孔𢎞譽六十一代嘉靖三十五年授軄孔允桐六)¶
　(十五代孔興榮六十六代萬厯中相繼授職孔𢎞謙/六十一代由廪生崇禎九年授軄孔允統六十五代)¶
　(由廩生崇禎十一年授軄崇禎/十四年以增生孔聞然代職)¶
皇清孔聞然(六十二代順/治元年授職)孔貞綱(六十三代由生員/順治四年授職)孔¶
　毓璽(六十七代康熙/二十三年授職)孔傳鈁(六十八代康熙/五十年授職)¶
　洙泗書院學録¶
<pb:KR2k0048_WYG_019-10a>¶
　(書院在孔林之東二里許周敬王三十六年孔子自/衛反魯乃與弟子講道於洙泗之上魯記所載孔子)¶
　(講堂即此也元時創建請額為洙泗書院至順二年/以衍聖公孔思晦之請設山長聴衍聖公保舉族人)¶
　(之賢者任之孔濵五十三代由保舉授山長孔思迅/五十四代孔克昌五十五代孔希孟五十六代以保)¶
　(舉相繼授職明正徳二年改為學録孔彦䆳字朝元/五十九代正徳中保任洙泗書院學錄孔𢎞述字以)¶
　(傳六十一代嘉靖三十八年授職孔𢎞顒字以昻萬/厯二十七年除授國子監學録主洙泗書院祀事學)¶
　(錄加京銜始此崇禎/六年以孔尚澄代職)¶
皇清孔尚澄(六十四代順/治元年授職)孔尚仟(六十四代康/熙六年授職)孔偵爝¶
　(六十三代康熙/二十年授職)孔興烒(六十六代康熙/三十一年授職)孔毓坪(六十/七代)¶
<pb:KR2k0048_WYG_019-10b>¶
　(康熙三十/九年授職)孔傳本(六十八代康熙/四十三年授職)¶
　聖廟執事官四十員¶
(諭雍正八年十一月奉者二員四品者四員五品者六/  㫖增設執事官三品)¶
　(員七品者八貟八品九品者各十員各按品級給與/章服各員由衍聖公於孔氏子孫内選擇報部充補)¶
　(彚奏以聞每年給俸二十/兩俱經衍聖公選補如數)¶
　曲阜縣知縣¶
　(按史漢以前曲阜為魯國故有從事督郵之官隋改/為曲阜縣始有令至宋以京朝官知縣事故有以殿)¶
　(中丞知縣事者有以光禄丞知縣事者宋真宗改仙/源縣仁宗皇祐三年詔今自仙源縣官復於孔氏子)¶
<pb:KR2k0048_WYG_019-11a>¶
　(弟中選用徽宗崇寧間又詔文宣王後當聴一人注/兗州仙源縣官有丞有簿有尉大抵皆世官也金元)¶
　(常以衍聖公兼知縣事故有世襲縣尹明洪武七年/改為世職聴衍聖公保舉族人之賢者咨部選授萬)¶
　(厯元年兩院題准挨取孔姓廩生六名學道考選四/名送兩院兩院考選二名送吏部吏部考選一名授)¶
　(前職舊係世職不與黜陟以故不在應朝之例四年/撫按題准如流官事例依期應朝聴候考察著為令)¶
(詔至阜國朝雍正三年公會同廵撫揀選保舉引/  曲  縣知縣由衍聖)¶
(見欽授三載考績舉劾如制盖於厚聖裔之中寓以飭/  吏治之意也攷之舊志可記者自唐始孔緒四十代)¶
　(唐曲阜令孔昭儉四十一代累宰曲阜孔仁玉四十/三代後漢長興初任曲阜令後周廣順二年復授縣)¶
　(令孔宜四十四代宋乾徳中任縣令孔延世四十五/代咸平中任縣令孔朂四十四代大中祥符二年由)¶
<pb:KR2k0048_WYG_019-11b>¶
　(太常博士授仙源縣令時曲阜改仙源孔延魯四十/五代大中祥符四年知縣事孔道輔四十五代大中)¶
　(祥符九年知縣事孔聖佑四十六代天禧五年以光/禄丞知縣事孔宗亮即舜亮四十六代慶厯五年以)¶
　(将作監丞知縣事孔彦輔四十五代慶厯十五年知/縣事孔宗翰四十六代嘉祐元年知縣事孔淘四十)¶
　(八代嘉祐四年以屯田員外郎知縣事孔宗夀四十/六代紹聖元年知縣事孔元用五十一代寳慶元年)¶
　(以通直郎任縣事孔思逮五十四代金大定初任曲/阜令時仙源復改曲阜孔總五十代大定二十二年)¶
　　(以公兼縣令孔克昌五十五代承安二年詔襲封衍/聖公年及十七兼曲阜縣令孔元用元太祖十五年)¶
　　(詔復授元用為曲阜令子之全孫治俱襲縣令孔思/誠五十四代至元二十二年襲縣尹孔濟五十五代)¶
　　(延祐中授孔思凱五十四代至治二年襲孔克欽五/十五代元統初襲孔希大字士功五十六代至正十)¶
<pb:KR2k0048_WYG_019-12a>¶
　　(二年授從仕郎襲縣令二十三年授希章為曲阜縣/令明洪武元年仍以希大為曲阜令改承事郎後坐)¶
　　(廢改世襲為世職孔克伸字剛夫五十五代洪武七/年衍聖公希學保任世職始此孔克㽦字耕夫洪武)¶
　　(十五年任孔希文字士周五十六代洪武十七年任/孔希範字士則洪武二十八年任孔克中字正夫五)¶
　　(十五代永樂九年任孔公鏜字聲聞五十八代宣徳/九年任孔澳字藴伯五十七代景泰元年任孔公錫)¶
　(字賜文五十八代景泰庚午舉人天順五年任以考/績加兗州府通判銜仍管縣事按世職加銜始此孔)¶
　　(燮字理伯五十八代成化八年任孔希永字士毅五/十六代成化二十三年任孔彦士字朝臣五十九代)¶
　　(成化丁酉舉人𢎞治二年任孔承泗字永道六十代/正徳元年任孔承夏字永功正徳五年任孔公統字)¶
　　(一文五十八代正徳十一年任孔承震字永器六十/代𢎞治戊午舉人嘉靖元年任孔公珏字栗文五十)¶
<pb:KR2k0048_WYG_019-12b>¶
　　(八代嘉靖十一年任孔公澤字仁文嘉靖二十二年/任孔承業字永基六十代嘉靖二十五年任孔𢎞廓)¶
　(字以任六十一代由嵗貢嘉靖四十三年任孔承厚/字永載由廩生隆慶二年舉孝行授職孔𢎞復字以)¶
　　(誠六十一代由廩生萬厯元年選用五年考滿稱職/加陞濟寧州知州銜仍管縣事厯官運使同知孔貞)¶
　　(教六十三代由廩生選舉萬厯三十五年以京衛武/學教授縣令孔貞叢字茂所由廩生萬厯二十七年)¶
　　(選用四十三年加陞山東鹽運使同知銜仍管縣事/孔聞簡六十二代由廩生崇禎元年選用陞東昌府)¶
　　(通判孔𢎞毅六十一代由廩生崇禎二年任/孔貞堪六十三代由廩生崇禎十三年任)¶
皇清孔允淳(六十五代順治元年由廩生衍聖公保舉/咨部題授世職知縣五年加東昌府通判)¶
　　(銜管/縣事)孔興認(字緘三六十六代由廩生康熙十九年/知曲阜縣三十一年再任仁儉平易有)¶
<pb:KR2k0048_WYG_019-13a>¶
　　(惠/政)孔尚愉(字俞心六十四代由監/生康熙二十四年任)孔尚愷(字伯仁六/十四代由)¶
　　(監生康熙四/十五年任)孔衍澤(字沛也六十五代由監/生康熙五十一年任)孔毓琚¶
　　(字季玉六十七代興認子由/嵗貢生雍正三年保舉引)¶
(見條奏稱縣知縣/㫖授曲阜)¶
　　四氏學學録¶
　　(按建學始於魏文帝黄初二年至宋真宗大中祥符/二年令就廟建學以訓孔氏子係猶未設官也至乾)¶
　(興元年孫宣公奭守兗州請以楊光輔為講書轉奉/禮郎哲宗元祐元年置教授一員于舉到文官内差)¶
　(或委本路監司保舉有行義人充令教訓本家子弟/四年尹復泰以文潞公薦為教授本年又設學録一)¶
<pb:KR2k0048_WYG_019-13b>¶
　(員此學録官名之始也金元間更置不一至世祖中/統初詔立曲阜廟學選師儒充教授正録各一明洪)¶
　(武元年設孔顔孟三氏子孫教授一員用異姓宣徳/以後始以聖裔任學録聴衍聖公同旅衆公舉年徳)¶
　(俱尊學問優長者咨部銓除至萬厯十五年增入曾/氏子孫乃改為四氏學學録云孔克宴字堯夫五十)¶
　(五代於宣徳元年保任孔倫字經伯五十七代由儒/士景泰六年任孔克旻字舜夫五十五代由儒士天)¶
　(順八年任孔克昫字東夫由儒士成化三年任孔公/璜字輔文五十八代由儒士成化十年任孔公&KR0464;字)¶
　(佐文由嵗貢嘉靖十二年任孔公鉉字舉文由嵗貢/嘉靖十三年任孔彦衢字朝亨五十九代由嵗貢嘉)¶
　(靖十九年任孔彦佩字朝鳴由嵗貢嘉靖三十一年/任孔承鎬字永周六十代由生員嘉靖三十九年任)¶
　(孔承作字永則由生員萬厯八年任至十四年改為/四氏學孔承佽由生員萬厯十七年任孔聞諌六十)¶
<pb:KR2k0048_WYG_019-14a>¶
　　(二代由生員萬厯二十八年任孔聞評由廪生泰/昌元年任孔𢎞養六十一代由生員崇禎六年任)¶
皇清孔尚璠(六十四代由生員/順治十四年授職)孔貞燦(六十三代由生/員康熙六年任)¶
　孔貞綋(由生員康熙/十一年任)孔衍侯(六十五代康/熙二十年任)孔尚侃(六/十)¶
　(四代康熙/十二年任)　孔毓玒(六十七代康熙/三十三年任)孔尚忻(六十四/代康熙)¶
　(四十三/年任)孔衍漳(六十五代康熙/五十八年任)¶
　賢哲世職¶
　顔氏五經博士(顔氏為曹姓周武王封曹侯於邾六/傳至邾武公字伯顔子友别封郳為)¶
　(小邾子其子因父字為氏始以顔為姓友生爽為下/大夫爽生連連生□□生鳴自連至鳴皆魯上大夫)¶
<pb:KR2k0048_WYG_019-14b>¶
　(鳴生音為司寇音生羽羽生訓訓生簡簡生箱自羽/至箱皆為下大夫箱生䖑䖑生景景生整整生恤恤)¶
　(生求自䖑至求皆司寇求生友為邑宰友生無繇娶/齊姜氏生回於周景王二十四年庚辰冬十一月丙)¶
　　(申即魯昭公二十一年也周景王三十年辛亥年三/十二卒於秋八月丁巳即魯哀公五年葬魯城東防)¶
　(山之陽娶宋戴氏生子歆宗子世系家乗具載具聞/達子孫表著厯代者如二代歆字子林三代儉元泰)¶
　(定三年俱從祀復聖廟十一代異漢大夫十四代□/㑹稽都尉十六代凱安成太守二十三代殷字士榮)¶
　(州舉茂才官至御史大夫二十四代盛字叔臺魏闗/内侯徙居瑯琊臨沂代傳孝恭號孝悌里二十五代)¶
　(欽字公若封葛嶧縣子二十七代含字𢎞都東晉時/以討蘇峻功封西平縣侯二十八代髦光禄勲襲侯)¶
　(三十代靖之字茂宗御史中丞三十一代騰之字𢎞/道巴陵太守三十三代見逺南齊治書御史兼中丞)¶
<pb:KR2k0048_WYG_019-15a>¶
　(三十五代之推字子介隋學士撰家訓二十篇三十/六代思魯字孔歸唐秦王府記室㕘軍生子四杲卿)¶
　(真卿皆第三子勤禮之後也三十七代籕字師古唐/秘書監奉詔撰定五禮進爵為子遷𢎞文閣學士四)¶
　(十五代文威五代時隠魯之嶧山號虚中先生四十/七代仲昌宋淳化二年講五經賜第仕終南京判官)¶
　(四十九代復字長道賜進士天章閣待制子孫南徙/不知其傳以弟端之子繼為宗繼進士居陋巷故宅)¶
　(五十七代池字徳裕明洪武中官三學教授主奉祀/事至五十九代希仁字士元正統十一年欽定主祀)¶
　(景泰二年行取希仁之弟希惠特授翰林院五經博/士尋以不係嫡派罷六十代議字定伯詔授翰林院)¶
　(五經博士世襲主祀成化元年賜第京師入覲馳驛/著為例子公鋐六十一代公鋐字宗器成化十八年)¶
　(襲軄子五長重徳次重禮六十二代重徳字尚本正/徳二年襲軄六十三代從祖字守嗣無後以重禮長)¶
<pb:KR2k0048_WYG_019-15b>¶
　(子肇先為宗肇先字啟元嘉靖四十一年襲職子嗣/慎六十四代嗣慎字用脩萬厯三年襲職子允宗允)¶
　(祚六十五代允宗字永昌未襲軄卒萬厯三十年贈/脩軄郎翰林院五經博士子二伯貞伯亷允祚字永)¶
　(錫以兄蚤卒萬厯中代襲及兄子伯貞長讓職致仕/六十六代伯貞字叔節萬厯二十七年襲軄子二光)¶
　(魯光晉伯亷字叔清兄子幼不任祀事萬厯三十四/年以例代襲六十七代光魯字師旦天啟二年承襲)¶
　(子紹統紹緒六十八代紹統字景宗崇禎十四/年三月承襲五月卒無後八月以弟紹緒代襲)¶
皇清顔紹緒(六十八代字振宗順/治元年襲職子懋衡)顔懋衡(六十九代康/熙五年承襲)¶
　(子崇/敷)顔崇敷(七十代康熈四十/一年承襲子懐正)顔懐正(七十一代康/熙五十五年)¶
　(承襲子/士基)顔士基(七十二代康熙六/十一年承襲旋卒)顔士塤(七十二代/雍正二年)¶
<pb:KR2k0048_WYG_019-16a>¶
　(承襲旋/卒無嗣)顔懐襗(七十一代懷正弟/雍正二年承襲)¶
　曽氏五經博士(曾氏夏禹之後少康封次子曲烈於/鄫魯襄公六年邾人莒人滅鄫鄫世)¶
　(子巫奔魯為魯大夫去邑而為曾氏復聖曾子生於/周敬王十五年丙申冬即魯定公五年也宗子世系)¶
　(家乗畧具二代元三代西俱崇祀復聖父萊蕪侯廟/庭其聞達子孫世次可考者自四代欽以下如八代)¶
　(偉漢尚書令九代樂都鄉侯十三代寳車騎侍郎十/五代㨿避王莽之亂遷居南豐十八代耀諫議大夫)¶
　(二十二代渙景陽侯三十六代荘唐侍御史三十七/代慶御史大夫四十代崇範太子洗馬四十八代延)¶
　(膺宋太宗時兵馬都監至五十九代質粹字好古明/嘉靖十二年吏部左侍郎顧鼎臣奏曾子為聖門高)¶
　(弟得吾道之正傳雖配聖有靈而象賢無主當追求/其後以主祀事十三年詔江西提學副使徐階親詣)¶
<pb:KR2k0048_WYG_019-16b>¶
　(吉安府永豐縣訪曾子後時曾嵩曾袞皆以生長南/方不樂北徙獨質粹欣然請行乃送部以衣巾奉祀)¶
　(十八年照顔孟二氏例授翰林院五經博士世襲主/祀六十代昊未襲卒六十一代繼祖字繩之少病目)¶
　(嘉靖三十九年祖質粹故時曾袞以應貢到京替襲/前職繼祖具奏勘明罷袞官而繼祖仍主祀事六十)¶
　(二代承業字洪福萬厯五年襲職六十三代𢎞/毅崇禎元年承襲子文達於崇禎十四年承襲)¶
皇清曾文達(六十四代順治元/年襲職子貞豫)曾貞豫(六十五代康熈/七年承襲子尚)¶
　(溶/)曾尚溶(六十六代康熈二十九/年承襲加一級子衍橚)曾衍橚(六十七代/雍正八年)¶
　(承/襲)¶
　孟氏五經博士(亞聖孟子魯大夫孟孫氏之後也自/公子慶父數傳至激字公宜者娶仉)¶
<pb:KR2k0048_WYG_019-17a>¶
　(氏於周烈王四年己酉四月初二日生孟子即魯共/公五年孔子殁後四十有七年也三嵗父卒母三遷)¶
　(以教十五嵗就學於魯師事子思三十七嵗禮聘至/魏五十四嵗魏惠王卒去魏適齊五十五嵗在齊迎)¶
　(母奉養五十六嵗母卒歸葬於魯五十七嵗在鄒居/䘮五十八嵗返於齊齊王以為客&KR0056;五十九嵗齊伐)¶
　(燕勝之是年齊宣王卒六十嵗魯平公将見孟子嬖/人臧倉沮之六十四嵗滕文公問為國六十七嵗作)¶
　(孟子七篇趙岐云孟子中外共十一篇今存中七篇/外四篇亡八十四嵗壬申周赧王二十六年十一月)¶
　(十五日孟子卒孟子娶白氏生子一世譜云即孟仲/子也仲子之子名睪趙岐云仲子孟子從弟也朱註)¶
　(因之于慎行遂謂睪為孟子之子今按宗子世系家/乗畧具其聞達子孫世次可考者如五代舒漢雲中)¶
　(太守八代但太子門大夫九代卿太博十代喜字長/卿曲臺署長十三代嘗字伯周合浦太守二十二代)¶
<pb:KR2k0048_WYG_019-17b>¶
　(嘉字萬年晉叅軍三十一代説唐春官侍郎三十三/代浩然隠鹿門山三十四代雲卿校書郎三十五代)¶
　(華侍御史三十九代方立昭義節度留守至四十五/代寧宋仁宗景祐四年孔道輔薦於朝授鄒縣主簿)¶
　(奉孟子祀四十六代堅徐州知州四十七代寛四十/八代欽四十九代津五十代徳義登進士第授魚臺)¶
　(縣尹五十一代允植五十二代惟恭字彦通五十三/代之訓字曾甫元至正間為莒州學正五十四代思)¶
　(諒字友道明洪武元年授鄒縣主簿五十五代克仁/字信夫天順三年贈修職郎翰林院五經博士五十)¶
　(六代希文字士煥景泰三年詔顔子孟子有功世教/嫡長子皆世襲翰林院五經博士孟氏世襲始此子)¶
　(二長元次亨五十七代元字長伯𢎞治二年襲職子/公綮五十八代公肇字先文亨之子也因堂弟公綮)¶
　(少孤不克主祀嘉靖二年代襲公肇字槖文嘉靖十/二年襲職子彦璞五十九代彦璞字朝璽隆慶元年)¶
<pb:KR2k0048_WYG_019-18a>¶
　　(襲職子承光六十代承光萬厯二十九年襲職天啓/二年同長子𢎞畧勦賊殉難次子𢎞譽六十一代𢎞)¶
　　(譽天啓三年承襲姪聞玉六十二代聞玉𢎞畧子崇/禎二年襲職無嗣以𢎞譽之子聞璽承襲子貞仁)¶
　皇清孟貞仁(六十三代順治元/年襲職子尚桂)孟尚桂(六十四代康熈/五十五年承襲)¶
　　(子衍/泰)孟衍泰(六十五代康熈五十/九年承襲加一級)¶
　　閔氏五經博士(先賢閔子其先魯公族僖公元年季/友請立閔公後以其子子魯奉祀始)¶
　　(姓閔氏子魯生澤澤生伯衍伯衍生子建子建生子/馬父子馬父初娶姜氏生損為周景王八年魯昭公)¶
　　(五年厯朝從祀稱篤聖閔子居十哲首壇宗子世系/家乗略具其聞逹子孫世次可攷者自二代法以下)¶
　　(如十二代遵漢博士十七代道𢎞為明帝孝經師二/十二代鴻晉尚書四十四代正宋太廟齋郎至六十)¶
<pb:KR2k0048_WYG_019-18b>¶
　　(四代煒明濟寧庠生弟/煌充四氏學奉祀生)¶
　皇清康熙三十八年閔煌援例陳情經¶
　廷臣議准為先賢閔子設立博士查閔煌之先世自魯¶
　　遷歙復自歙遷濟寧世為主祀其兄閔煒有子衍籕¶
　　委係嫡裔於康熙三十九年奉¶
㫖授閔衍籕為翰林院五經博士世襲主祀¶
　　閔衍籕(六十五代/子興汶)閔興汶(六十六代康熈/四十年承襲)¶
　　冉氏五經博士(冉氏高辛氏之後先賢冉子耕魯人/按東原志伯牛子生於周景王二十)¶
<pb:KR2k0048_WYG_019-19a>¶
　(三年十一月初七日/宗子世系家乗畧具)¶
皇清雍正二年三月恭逢¶
皇上詣學詔為先賢冉子伯牛設立博士經山東廵撫¶
　岳(濬/)查明冉士樸委係嫡裔於雍正十三年具題奉¶
㫖授冉士樸為翰林院五經博士世襲主祀¶
　冉士樸(六十五代雍正十/三年十月授職)¶
　冉氏五經博士(冉子髙辛氏之後先賢冉子雍魯人生於/周景王之二十二年宗子世系家乗畧具)¶
皇清雍正二年三月恭逢¶
<pb:KR2k0048_WYG_019-19b>¶
皇上詣學詔為先賢冉子仲弓設立博士經山東廵撫¶
　塞(楞額/)查明冉天球委係嫡裔於雍正六年具題奉¶
㫖授冉天琳為翰林院五經博士世襲主祀¶
　冉天琳(六十七代雍正/六年六月授職)¶
　端木氏五經博士(端木系出鬻熊鬻熊有少子曰端/木子孫因氏焉先賢端木賜衛人)¶
　(生於周景王二十五年即衛靈公十五年也宗子世/系家乗畧具其聞逵子孫世次可考者自二代炅以)¶
　(下如十四代質字含文漢博士二十五代從矩晉舉/孝亷三十八代訥唐中書舍人奉祀事五十代髙宋)¶
　(政和間請脩先賢專祠至六十六代正遷居濟寧六/十八代文獻明濟寧學奉祠生六十九代秀奉祀生)¶
<pb:KR2k0048_WYG_019-20a>¶
　　(子/謙)¶
　皇清康熙三十八年端木謙援例陳情經¶
　廷臣議准為先賢端木子設立博士查端木謙委係嫡¶
　　裔於康熙三十九年奉¶
㫖授端木謙為翰林院五經博士世襲主祀¶
　　端木謙(七十代康熈三十/九年授職子派)端木派(七十一代康熈/五十九年承襲)¶
　　仲氏五經博士(仲氏高辛氏之後高辛氏有才子八/人仲曰堪子孫因以仲為姓其後有)¶
　　(仲溶為魯卞邑大夫遂居卞城鄉生子奐奐生式式/生度度生肇肇生拱北拱北生鳬鳬娶宋氏於周景)¶
<pb:KR2k0048_WYG_019-20b>¶
　　　(王三年己未九月初七日生仲由即魯襄公三十一/年也子二子崔子啓宗子世系家乗畧具其聞達子)¶
　　　(孫世次可考者自二代子崔以下十一代光漢右扶/風二十一代時鳴舉孝亷二十三代泉晉尚書三十)¶
　　(五代子陵唐舉賢良官常侍四十五代簡宋進士官/刑部郎仲氏自漢更始中十七代孫避亂移居濟寧)¶
　　　(至明萬厯十五年五十八代吕復居泗水縣為奉祀禎/生六十代銓奉祀生六十一代則顯奉祀生又至崇)¶
　　　(十六年以衍聖公孔允植之請為先/賢仲子設立博士查明于陛應襲)¶
　皇清仲于陛(六十一代順治二/年授職子秉貞)仲秉貞(六十二代康熈/十一年承襲子)¶
　　(承/述)仲承述(六十三代康熈四十/六年承襲子藴錦)仲藴錦(六十四代雍/正四年承襲)¶
　　言氏五經博士(言氏派出太原先賢言子游吴人生/於周敬王之十三年宗子世系家乗)¶
<pb:KR2k0048_WYG_019-21a>¶
　　(畧/具)¶
　皇清康熙五十一年以江南提學張(元臣/)之請為先賢¶
　　言子設立博士查言徳堅委係嫡裔奉¶
㫖授言徳堅為翰林院五經博士世襲主祀¶
　　言徳堅(七十三代康熈五/十一年九月授職)¶
　　卜氏五經博士(卜氏周禮有卜人氏以官為氏先賢/卜子商衛人生於周敬王之十三年)¶
　　(宗子世系/家乗畧具)¶
　皇清康熙五十九年以山東廵撫李(樹徳/)之請為先賢¶
<pb:KR2k0048_WYG_019-21b>¶
　　卜子設立博士查卜尊賢委係嫡裔奉¶
㫖授卜尊賢為翰林院五經博士世襲主祀¶
　　卜尊賢(六十四代康熈五十/九年十二月授職)¶
　　顓孫氏五經博士(顓孫本媯姓陳公子顓孫仕晉子/孫氏焉先賢顓孫師陳人生於周)¶
　　(敬王之十六年宗/子世系家乗畧具)¶
　皇清雍正二年三月恭逢¶
　皇上詣學詔為先賢顓孫子設立博士查顓孫誠道委¶
　　係的裔於雍正三年奉¶
<pb:KR2k0048_WYG_019-22a>¶
㫖授顓孫誠道為翰林院五經博士世襲主祀¶
　顓孫誠道(六十六代雍正/三年九月授職)¶
至聖廟(在魯城内本距曲阜縣八里明正徳中從僉/事潘珍之請環聖廟為城遷縣於此以衛之)¶
　按舊制聖廟二門榜曰大中門宋仁宗御筆也三門¶
　之後曰書樓蔵賜書之樓也(即今奎/文閣)樓後御路東西¶
　兩碑亭次儀門門内御賛殿次杏壇即講堂遺趾漢¶
　明帝幸孔子宅御此説經後世因以為壇壇之後即¶
　正殿殿榜乃宋仁宗御製飛白書也徽宗崇寕二年¶
<pb:KR2k0048_WYG_019-22b>¶
　詔殿名大成其後為鄆國夫人殿殿東廡祀泗水侯¶
　西廡祀沂水侯正殿廊西門外齊國公殿其後為魯¶
　國太夫人殿次後為五賢堂(宋時/所建)祀孟子荀卿揚雄¶
　王通韓愈正殿廊東門外曰齋㕔即宋真宗東封謁¶
　廟駐蹕之所(真宗回鑾次兖州詔去其殿制賜本宗/為㕔族人遇祭致齋於此遂名為齋㕔)¶
　齋㕔之東門外其南客館其北客位齋㕔之後客堂¶
　孔氏接見賔客之所由客位東一門直北曰襲封視¶
　事㕔㕔後恩慶堂乃孔中丞道輔典鄉郡時會内外¶
<pb:KR2k0048_WYG_019-23a>¶
　　親族之所堂之西曰家廟堂之東北隅曰雙桂堂孔¶
　　氏舜亮宗翰嘗讀書於此皇祐元年同賜第故名廟¶
　　左為衍聖公第第前為闕里坊古闕里也廟創於魯¶
　　哀公十七年漢魏唐宋代有修飾至金皇統大定間¶
　　制乃加備元至元丁夘大徳戊戌至元己夘凡三修¶
　　焉明洪武初奉詔重修永樂十四年又撤其舊而新¶
　　之成化十九年始廣正殿為九間規制益宏𢎞治十¶
　　二年灾奉詔重進嘉靖隆慶以來守臣屢加修葺至¶
<pb:KR2k0048_WYG_019-23b>¶
　國朝康熙二十八年奉¶
詔重修雍正二年六月復灾奉¶
　詔大加鼎建告成規制如左¶
　　金聲玉振坊(在櫺星/門南)¶
　　櫺星門(在金聲玉振坊北門/前有水環流如帶)¶
　　太和元氣坊(在櫺星/門北)左側為徳侔天地坊右側為道¶
　　貫古今坊¶
　　至聖廟坊(在太和元/氣坊北)¶
<pb:KR2k0048_WYG_019-24a>¶
　　聖時門(在至聖廟坊北三間環洞如/城門制左右各冇雁翅墻)¶
　　泮池(在聖時門北/上有三墻)池南左側為快覩門右側為仰髙¶
　　門(每門三間東西/對峙各通官道)¶
　　𢎞道門(在泮池北五間高一丈七尺面濶五丈四尺/進深二丈八尺四圍俱石柱左右皆冇掖門)¶
　　大中門(在𢎞道門北五間高二丈四尺面闊六/丈四尺進深二丈四尺左右各冇掖門)¶
　　同文門(在𢎞道門北五間高二丈四尺面闊六/丈四尺進深二丈四尺左右各有掖門)¶
　　奎文閣(在同文門北七間三簷高七丈四尺面闊九/丈進深五丈五尺前面擎簷俱石柱閣兩傍)¶
　　(各有便門三間門左/右各有屋十五間)左側為宗子齋宿所(門一正齋/房五間西)¶
<pb:KR2k0048_WYG_019-24b>¶
　　(向南北房/各三間)右側為有司齋宿所(門一正齋/房五間)¶
　　大成門(在奎文閣北五間高二丈八尺面闊六丈五/尺進深三丈五尺前後擎簷中間盤龍石柱)¶
　(詔兩傍鐫花石柱下設罘罳列㦸二十四枝/  用黃琉璃瓦簷)恭懸¶
　御製御書對聫於明間中柱兩掖門左為金聲門右為¶
　　玉振門(與大成門並南/向每門各三間)左側為毓粹門右側為觀徳¶
　　門(在奎文閣北大成門南/東西對峙各通官道)中列碑亭一十二座(奎文/閣後)¶
　　(八座大成/門前四座)有新建¶
聖祖皇帝御製碑亭¶
<pb:KR2k0048_WYG_019-25a>¶
　皇上御製碑亭¶
　　杏壇(在大成門北盖□緑色琉璃/瓦壇前東南有聖檜遺蹟)¶
　　大成殿(在杏壇北九間兩簷高七丈八尺面闊一十/三丈五尺進深八丈四尺前面用盤龍石柱)¶
　(詔两山及後簷俱用鐫花石柱/  盖黃琉璃瓦簷下設罘罳)兩廡(在大成殿左右各/五十間高二丈三)¶
　　(尺每廡闊五十五丈三尺深/二丈五尺蓋□鑲砌黃瓦)¶
　　正殿設¶
　至聖孔子像南向　四配十一哲像分侍左右¶
　至聖殿内天花枋上恭懸¶
<pb:KR2k0048_WYG_019-25b>¶
聖祖仁皇帝御書匾額殿外門枋上恭懸¶
　皇上御書匾額殿外正間明枋恭懸¶
　御書對聨　東廡祀先賢蘧瑗以下六十二位　西廡¶
　　祀先賢林放以下六十三位¶
　　寝殿(在大成殿北七間附簷高六丈四尺面闊九丈/五尺進深五丈四圍擎簷俱用鐫花石柱盖□)¶
　　(鑲砌黃瓦簷/下設罘罳)兩配殿(在寢殿左右/如兩廡制)正殿祀¶
　聖配鄆國夫人　左殿祀泗水侯伯魚　右殿祀沂國¶
　　公子思¶
<pb:KR2k0048_WYG_019-26a>¶
　聖蹟殿(在寢殿北門一間殿五間高三丈八尺六/寸面闊九丈六尺一寸進深三丈三尺)殿¶
　内石刻¶
至聖事蹟¶
崇聖祠(在大成/殿東)¶
　承聖門(與大成門並列南向在金聲門左三間/高二丈面闊三丈一尺進深一丈三尺)¶
　詩禮堂(在承聖門北五間高二丈八尺闊七丈五尺/深四丈二尺  堂西北為孔宅故井為魯壁)¶
　堂前左側為禮器庫(九間高一丈六/尺闊八丈五尺)¶
　崇聖祠(在詩禮堂北祠門正一旁二祠五間高三丈/面闊七丈二尺進深三丈六尺前面擎簷中)¶
<pb:KR2k0048_WYG_019-26b>¶
　(二根盤龍石柱旁/四根鐫花石柱)祠内祀¶
至聖先世五王¶
　家廟(在崇聖祠北五/間為孔氏家祠)¶
啟聖祠(在大成/殿西)¶
　啟聖門(與大成門並列南向在玉/振門右三間與承聖門等)¶
　金絲堂(在啟聖門北三間高二丈八尺/面闊七丈五尺進深四丈二尺)堂前右側為¶
　樂器庫(九間高深/如禮器庫)¶
　啟聖殿(在金絲堂北祠門正一旁二殿五間高三丈/闊七丈二尺深三丈六尺前面擎簷中二根)¶
<pb:KR2k0048_WYG_019-27a>¶
　(盤龍石柱旁四/根鐫花石柱)殿内祀¶
啟聖王先賢顔無繇以下分侍左右¶
　啟聖寝殿(在啟聖殿/北三間)殿内祀¶
啟聖王夫人¶
　聖蹟殿垣左有后土祠(在家廟北門/一祠三間)右有望瘞所(在/啟)¶
　(聖寢殿/北門一)東北有神庖(門一神庖正室五/間左右廂各五間)西北有神厨¶
　(如神庖制共/屋十五間)角樓四座(廟垣四周二座在大中門左/右二座在後垣艮乾二隅樓)¶
　(高二丈面闊二丈三/尺進深二丈三尺)¶
<pb:KR2k0048_WYG_019-27b>¶
　闕里石坊在聖廟東南¶
　衍聖公府(在聖廟毓/粹門之東)¶
　府門(三/間)二門(三/間)儀門其北為正㕔(五/間)東西司房(各十/間)¶
　次為後㕔(五間穿堂與/正㕔相連)為退㕔(五/間)東西廊房(各五間/左為東)¶
　(書房右為/西書房)退㕔之後為内宅¶
　四氏學(在聖廟西魏黃初二年崇聖侯孔羡創建宋/祥符二年殿中丞孔朂知曲阜縣事奏准就)¶
　(廟側建學稱為廟學元延祐間益以顔孟二氏至明/洪武二年改為三氏子孫教授各生止入學習禮未)¶
　(有生員之名間以儒士或應試京闈或由府學應試/正統九年衍聖公孔彦縉始題准應山東鄉試成化)¶
<pb:KR2k0048_WYG_019-28a>¶
　(元年從衍聖公孔𢎞緒之請頒三氏學印開嵗貢之/例嘉靖十年設廩增各三十名萬厯十五年益以曾)¶
　(氏詔改鑄四氏學印今名四氏學云每科鄉試四/氏學取中三名先孔氏而後及於三氏著為令)¶
　學門　二門(左右兩/角門)明倫堂(五/間)東齋曰啟䝉西齋曰¶
　養正(各五/間)其後為堂左為教授宅右為學録宅¶
　聖廟祀田(按闕里志自北魏賜田以養孔氏子孫至/宋大中祥符元年賜田百頃元祐間前後)¶
　(賜田三百頃厯金至元皆有賜田明洪武元年賜孔/廟祭田五屯地共計二千大頃撥給佃户承種租入)¶
　(以充本府祭祀正項支用外凡一應銀役俸工盡於/屯糧内支用餘由聖公府自行支銷永樂五年撥瞻)¶
　(田四段共計/七十三大頃)¶
<pb:KR2k0048_WYG_019-28b>¶
皇清恩賜衍聖公祭田二千一百五十七頃五十畝永¶
　不起科¶
　佃户附(按闕里志宋元祐間賜田許自召人耕種明/宣徳間戸部踏看地土五屯佃戸共存五百)¶
　(戸計二千丁見丁百畝正統四年/准定佃戸專一耕種差役俱免)¶
皇清恩准衍聖公各屯佃户永免徭役¶
　聖廟官屬(初公府止設掌書一人元延祐間始添設/管勾典籍司樂各一員明洪武七年准衍)¶
　(聖公保舉設管勾一員司樂一員典籍一員書寫一/名奏差一名司學一名知印一名官俸在衍聖公祭)¶
　(田支/給)¶
<pb:KR2k0048_WYG_019-29a>¶
　皇清詔設聖廟官屬典籍司樂管勾各一員一如明代¶
　　之制康熙二十三年¶
聖祖仁皇帝幸魯復設百户一員(舊例百户由衍聖公劄/委今與典籍等一例)¶
　　(題/授)典籍以教習禮儀掌管書籍及禮生司樂以典司¶
　　樂舞掌管碑刻及樂舞生管勾以經理屯户掌管祭¶
　　田及祭品百户以守衛林廟掌管祭器及灑掃守衞¶
　　謂之禮樂兵農四司雍正八年十二月¶
　詔以¶
<pb:KR2k0048_WYG_019-29b>¶
　聖廟執事之員向來未加爵秩特設執事官三品者二¶
　　員四品者四員五品者六員七品者八員八品九品¶
　　者各十員各按品級給其章服每逢¶
　聖廟祭祀之時䖍肅衣冠駿奔趨事著衍聖公於孔氏¶
　　子孫選擇報部充補彚奏¶
　　樂舞生附(按闕里志洪武七年文廟四時祭祀於府/州縣生員以及民間俊秀子弟内選取樂)¶
　　　(舞生一百二十名有竒俱照廩膳生員事例優免本/身差徭仍免本户人二丁以應往来供給成化十二)¶
　　(國年添樂舞生八十名𢎞治九年添樂舞生二十六名/  朝恩設優免如例)¶
<pb:KR2k0048_WYG_019-30a>¶
　禮生附(按闕里志洪武七年奉例止許於曲阜縣十/六社内選用禮生一百名應役其優免徭丁)¶
　(國事例俱同樂舞生/  朝恩設優免如例)¶
　廟户附(按闕里志自魯哀公十七年立廟於舊宅置/守塋廟百户嗣後厯代欽撥不一至明洪武)¶
　(國元年撥民間俊秀子弟聖廟一百户尼山十五戸/  朝恩設優免如例)¶
　書院祀典¶
　尼山書院(在曲阜縣東南六十里尼山之上周顯徳/中剏建宋慶厯中文宣公孔宗愿大建祠)¶
　(宇元至順三年衍聖公孔思/晦請命重建賜額尼山書院)南為大成門(兩/重)中為大¶
　成殿(五/間)殿内祀¶
<pb:KR2k0048_WYG_019-30b>¶
至聖孔子兩廡(各二/間)左祀伯魚右祀子思後為寝殿(三/間)¶
　祀¶
聖配廟之後為書院廟之西北為啟聖祠(三/間)祀¶
啟聖王後為寝殿(三/間)祀¶
啟聖王夫人(設學録一/員奉祀事)廟垣之外西南有尼山神毓聖¶
　侯廟(宋皇祐三/年勅封)¶
　洙泗書院(在孔林東二里許昔孔子自衛反魯設教/於洙泗之間此其講堂也漢光武東廵過)¶
　(魯坐孔子講堂亦此元時曲阜尹孔/克欽因舊址創建賜額洙泗書院)南為石坊榜曰¶
<pb:KR2k0048_WYG_019-31a>¶
　洙泗書院有重門中為正殿(三/間)殿内祀¶
至聖孔子四配十哲分侍左右兩廡(各三/間)列祀諸賢(設/學)¶
　(録一員/奉祀事)¶
　聖澤書院(在汶上縣城内西南隅向在開河之東即/孔子治中都地也興置莫考魏孝昌丙午)¶
　(有斷碑存焉元至元間東平教授馬櫟菴捐地十二/畆搆堂蔵書以授其徒都水少監馬之貞建大成殿)¶
　　(三楹明嘉靖初僅存遺址縣令/吳瀛改建於縣城内西南隅)南為牌坊榜曰聖澤¶
　書院有重門中為拜殿(三/間)後為正殿(三/間)殿内祀¶
至聖孔子四配十哲分侍左右(設太常寺博士/一員奉祀事)¶
<pb:KR2k0048_WYG_019-31b>¶
　四配¶
　復聖顔子廟(在孔廟東北六百歩有園有井即陋巷故/宅也厯代顔族世守之宋熈寧間膠西太)¶
　(守孔宗翰搆亭其上命曰顔樂蘇軾為記嵗久亭廢元/元貞間衍聖公孔治命顔族復搆於故基繚以崇垣環)¶
　(植桃李教授張&KR1220;礱先師兖國公像於亭中亭之四匝/有地廣袤各五十九尋有五尺環亭古檜十有四株延)¶
　(祐四年七月南臺監察御史段傑請修兖國公廟宇建/正殿五間兩廡神門泰定三年復買地二劵於園之北)¶
　(奉勅剏建新廟致和元年八月落成元天厯二年冬十/一月壬辰衍聖公孔思晦暨曲阜縣尹孔思凱等顔氏)¶
　(五十五代孫族長秘㑹集諸孫預行告禮遷聖像於新/廟是日兗國公誕辰也明洪武十五年五十七代孫顔)¶
　(池請於官重修廟廡正統年間五十九代孫顔希仁奏/請重建成化二十二年六十一代孫顔公鋐奏請重修)¶
<pb:KR2k0048_WYG_019-32a>¶
　(𢎞治十五年仍復傾頽公鋐復聞於朝命有司會/計銀一萬一千二百兩有奇正徳二年鼎新修建)¶
　廟制南為復聖廟坊左坊曰卓冠賢科右坊曰優入¶
　聖域北為復聖門(三/間)又北稍西為顔井亭左側為博¶
　文門(三間通/官道)右側為約禮門(三/間)又北為歸仁門(三/間)左¶
　掖為克己門(三間門内有齋宿房稍/北有祭器庫俱西向)右掖為復禮門¶
　(三/間)由歸仁門入東西御碑亭二座又北為仰聖門(三/間)¶
　(左右有/角門)中為顔樂亭又北為正殿(七/間)殿内祀¶
　復聖顔子左右兩廡(各七/間)分祀顔歆以下八人後為¶
<pb:KR2k0048_WYG_019-32b>¶
　寝殿(五/間)祀　復聖夫人　仰聖門之東為見進門(左/列)¶
　(南/向)北為退省堂(三/間)又北為顔氏家廟(三/間)西為把國公¶
　祠門(左列/南向)北為¶
　把國公殿(三/間)後為　杞國夫人殿(殿後為/焚帛所)廟南有坊¶
　榜曰陋巷廟左為博士宅宗子居焉(祭日用春秋/仲月上丁博)¶
　(士王祭又滋陽儒/學亦建有顔子廟)¶
　復聖廟從祀¶
　二代顔歆(字子林魯大夫元/泰定三年從祀)三代顔儉(魯大夫元泰/定三年從祀)¶
<pb:KR2k0048_WYG_019-33a>¶
　三十三代顔見逺(南齊/御史)三十五代顔之推(字子介北/齊黃門侍)¶
　(郎/)三十七代顔籕(字師古唐𢎞/文閣學士)四十代顔杲卿(字昕/與唐)¶
　(常山/太守)四十代顔真卿(字去惑唐/太子太師)六十五代顔印紹(明/河)¶
　(間太/守)¶
　復聖廟祭田(按會典復聖裔祭田五十頃並墓田地/三頃三十三畝有竒永不起科佃户十)¶
　(戸概免/差役)¶
　禮生(按陋巷志曲阜縣原/額設禮生六十名)廟户(按會典廟户七户灑/掃戸二十五戸並門)¶
　(子四/名)¶
<pb:KR2k0048_WYG_019-33b>¶
　宗聖曽子廟(在嘉祥縣南四十五里南武山之陽創/建無考明正統九年教諭温良以廟宇)¶
　(傾圯奏請詔守臣修建翰林學士許彬為記𢎞治十/八年山東廵按金洪疏請恢廓如顔孟制閲七年而)¶
　(工/竣)¶
　廟制南為宗聖廟坊左坊曰三省自治右坊曰一貫¶
　傳心北為宗聖門(三/間)門内有御碑亭又北為㦸門(三/間)¶
　左右齋房(各三/間)神庫(各三/間)由㦸門入中為正殿(七/間)殿¶
　内祀¶
　宗聖曾子以子思孟子配左右兩廡(各五/間)分祀陽膚¶
<pb:KR2k0048_WYG_019-34a>¶
　以下十人又北為寝殿祀　宗聖夫人　㦸門之東¶
　為三省門(並列/南向)北為三省堂(三/間)又北為寝堂(三/間)神厨¶
　(三/間)西為萊蕪侯祠門(並列/南向)北為¶
　萊蕪侯殿(五/間)左右兩廡(各五/間)分祀曾元以下四人(東/廡)¶
　(祀曾元曾申西/廡祀曾華曾西)後為　萊蕪夫人殿(三間春秋宗子/博士主祭  又)¶
　　(沂州城南五里/亦有曾子祠)¶
　宗聖廟從祀¶
　陽膚(南武/城人)子襄(南武/城人)沈猶行(南武/城人)單居離(南武城人/嘗問曰事)¶
<pb:KR2k0048_WYG_019-34b>¶
　(親有道乎曾子曰愛而敬之父母若行中道則從若/不行中道則諫父母所憂憂之所樂樂之問曰事兄)¶
　(有道乎曾子曰兄之行若中道則兄事之行/若不中道則養之是故君子内外養之也)樂正子¶
　春(南武城人嘗下堂而傷足數月不出猶有憂色門/弟子問之春曰吾聞諸曾子曰不虧體不辱身可)¶
　(謂孝矣故君子跬歩不敢/忘孝今予忘孝是以憂也)公明儀(南武/城人)公明髙(南武/城人)¶
　公明宣(南武城人學於曾子三年不讀書曾子問之/宣曰夫子居庭親在叱咤不及於犬馬應賓)¶
　(客恭儉而不懈惰居朝廷臨下而不毁傷/三者宣悦之學而未能也安敢不學乎)公孟子髙¶
　(南武城人嘗問君子之禮於顓孫子莫子莫曰去爾/外厲與爾内折色勝而心自取之公孟不知以告曾)¶
　(子曾子曰大哉言乎夫外厲者必内折色勝而心自/取之者必為人役是故君子徳行成而容不知聞識)¶
<pb:KR2k0048_WYG_019-35a>¶
　(博而辭不争知慮微逹/而能不愚愚舊志作遇)孟儀(南武城人曾子有疾儀/問之曾子曰禮有三儀)¶
　(知之乎君子脩禮以立志則貪慾之心不來君子思/禮以脩身則怠惰慢易之節不至君子脩禮以仁義)¶
　(則忿争暴亂之辭不作若夫置樽爼列/籩豆此有司之事君子雖勿能可也)¶
　宗聖廟祀田(按會典宗聖裔祭田五十一頃六/十畝永不起科佃戸槩免差役)禮生¶
　(按宗聖志明萬厯十九年宗子博士曾承業奏准照/顔孟廟事例額設禮生六十名於民間遴選俊秀子)¶
　(弟除免民徭/在廟執事)廟户(按會典廟户三十/七户槩免丁差)¶
　述聖子思子祠(在鄒縣南門曝書臺側元元貞中縣/尹司居敬建榜曰中庸精舍堂曰淵)¶
　(源肖子思孟子像祀之嗣縣尹宋璋建講堂於淵源/堂之後題曰率性齋舍厨庫具備請於朝名為中庸)¶
<pb:KR2k0048_WYG_019-35b>¶
　(書院至正四年縣令鄧彦禮重葺即書院為子思祠/明嘉靖三年縣令張時鸞續修增建慎獨齋又建修)¶
　　(道堂明萬厯三十七年縣令胡/繼先又修易修道堂為景賢堂)¶
　祠制南為櫺星門次祠門中為正殿(三/間)殿内祀¶
　述聖子思子以孟子配左右齋舍(各三/間)後為率性堂¶
　(五/間)左右齋舍(各三/間)祠右為中庸書院内為景賢堂(三/間)¶
　左右齋舍(各三/間)後為慎獨齋(三間博春秋仲月上丁/孔氏  士自曲阜來設)¶
　　(祭/)¶
　亞聖孟子廟(在鄒縣城南道左宋孔道輔知兗州訪/孟子墓得於鄒縣東三十里四基山因)¶
<pb:KR2k0048_WYG_019-36a>¶
　(於墓旁建廟政和四年奉詔重修賜祭田百畝以給/守者後以距城遼逺徙建東門之外宣和四年縣令)¶
　(朱缶又徙今地金太和甲戌燬於兵元元貞間縣尹/司居敬重修元末復燬於兵明初知縣桂孟與宗子)¶
　(思諒復鼎建焉𢎞治十年詔廵撫熊翀/大加修建萬厯九年縣令許守恩重修)¶
　廟制南為櫺星門為亞聖廟坊左坊曰繼往聖右坊¶
　曰開來學北為儀門(三/間)次為承聖門(三/間)左側為鍾靈¶
　門(三間有/碑亭)右側為毓秀門(三間通/官道)自承聖門入中為¶
　正殿(七/間)殿内祀¶
　亞聖孟子以樂正克配左右兩廡(各七/間)分祀公孫丑¶
<pb:KR2k0048_WYG_019-36b>¶
　以下十二人後為寝殿祀　亞聖夫人　廟左為啟¶
　賢門北為¶
　邾國公殿後為　孟母宣獻夫人殿廟右為致敬門¶
　北為致嚴堂(三/間)後為孟氏家廟(三/間)倉庫齋厨俱備廟¶
　西路右為博士宅宗子居焉(春秋仲月上/丁博士主祭)¶
　亞聖廟配享¶
　樂正子克(從祀/孔廟)¶
　亞聖廟從祀¶
<pb:KR2k0048_WYG_019-37a>¶
　公孫丑(從祀/孔廟)萬章(從祀/孔廟)浩生不害(齊人宋政和五/年封東阿伯)孟¶
　仲子(孟子之子見三遷志宋/政和五年封新泰伯)陳臻(齊人宋政和五/年封蓬萊伯)充¶
　虞(宋政和二年/封昌樂伯)屋廬連(晉人嘗著書言彭&KR1334;之法/宋政和五年封奉符伯)徐¶
　辟(宋政和五年/封仙源伯)陳代(宋政和五年/封沂水伯)彭更(宋政和五年/封雷澤伯)¶
　公都子(從祀/孔廟)髙子(齊人嘗問孟子曰嫁娶非己所自/親衛女何以得編於詩孟子曰有)¶
　(衛女之志則可無衛女之志則怠夫衛女行中孝慮/中聖懐常道而俟其權變故得謂賢  又鄉人以韓)¶
　(愈孔道輔/附祀孟廟)¶
　亞聖廟祀田(按會典亞聖裔祭田五十一頃一十五/畝皆不起科又佃戸三十二戸優免雜)¶
<pb:KR2k0048_WYG_019-37b>¶
　(差/)¶
　禮生(按三遷志順治四年禮生原額設五十六名又/設八名贊相禮儀優免雜差由亞聖府遴選給)¶
　(劄/)¶
　廟户(按會典廟戸二十五戸/門子五名優免雜差)¶
　孟母祠(在鄒縣城南子思書院之右傳為孟子故居/有臺高丈許世稱為孟子曝書臺元縣尹司)¶
　(居敬又於臺西建斷機堂元僉憲楊國憲重葺學士/李泂記  又陽穀縣東北四十五里亦有孟母祠世)¶
　(傳孟母祈蠶之所/後人立廟祀焉)¶
　先賢¶
<pb:KR2k0048_WYG_019-38a>¶
　閔子子騫祠(一在濟南府城鐘樓寺街明縣令張翼/明建一在城東五里墓前宋熈寕間李)¶
　(肅之建宗子博士主祭改又沂水縣閔公山下有祠/明正徳八年知縣王淵  創書院嘉靖十一年知縣)¶
　　(李汝節以祠旁有子路讀/書堂乃併祠之改二賢祠)冉子伯牛祠(在東平州西/北十五里舊)¶
　　(有祠宇嵗乆傾圮明正統間知州潘洪復新之祠旁/有祭田三十畝有司春秋致祭大學士許彬知州劉)¶
　　(元凱有碑記人鄆/城汶上均有祠)冉子仲弓祠(一在曹縣東北冉堌/集明洪治辛酉知縣)¶
　　(鄒魯建廟後有墓宗子博士主祀一在冠縣北二十/里有冉薛公祠明天順二年訓導徐節建學士彭時)¶
　　(有/記)仲子子路祠(一在濟寧州南四十里仲家淺一在/泗水縣東郭漢更始元年十七代孫)¶
　(避赤睂亂由泗水卞邑流寓濟寧因建廟横坊村即/今仲家淺也族人有未遷者尚留泗水其濟寧嫡裔)¶
<pb:KR2k0048_WYG_019-38b>¶
　(授世襲博士春秋主祀宅按㑹典先賢仲子裔祭田/六十五頃三十八畝廟  基六十八畝皆不起科䕶)¶
　(丁四十六户/優免雜差)言子子㳺祠(一在嘉祥縣南四十五里/崱山西一在費縣西南八)¶
　　(十里武城東闗一在武城縣/西十餘里祠前有弦歌臺)卜子子夏祠(一在莒州/治西南名)¶
　(文學書院一在/荷澤縣北十里)顓孫子子張祠(在鄒縣南闕/明萬厯間建)澹臺子¶
　子羽祠(一在費縣西南七十里一/在曹縣東三十里龍頭岡)二賢祠(在單縣舊/城北臺上)¶
　(祀單父宰宓子賤巫馬期宋慶厯間知縣孔叔詹建/因兵燹祠廢)¶
(國朝康熙四十年知/  縣金天定重建)公冶子子長祠(在諸城縣西北五/十里公冶山東北)¶
　(&KR0354;明正徳間莒氏鞏宗玉於墓旁建祠有堂有寢/左右有廊有重門繞以周垣知縣韓肇為之記)髙¶
<pb:KR2k0048_WYG_019-39a>¶
　子子羔祠(一在濟寧州東二十里髙廟村明洪武間/建一在寧陽縣治前街東)¶
(國朝康熈二十七/  年移建東闗外)樊子子遲祠(在濟寧州東/赧家村内)曹子子循¶
　祠(在濟寧州外/運河東岸祀)任子子選祠(在濟寧州東/闗汶泗坊)¶
　先儒¶
　伏勝祠(在鄒平縣北十八里元至順二年縣尹曹明/脩重建禮部尚書張起巖記)¶
(國朝順治十四年知縣徐政重脩旁置/  講堂曰敷文堂提學僉事施閏章記)董仲舒祠(一在/徳州)¶
　(城北明洪武間巡撫王儼建程敏政記/一在膠州治東萬厯間知縣楊位建)鄭康成祠(在/髙)¶
　(密縣西北五十里墓上有唐刺史史/承節碑記一在安邱縣東南十五里)諸葛孔明祠(在/沂)¶
<pb:KR2k0048_WYG_019-39b>¶
　(州北三十里即故中邱城也孔/明嘗居於此後人稱為諸葛城)范仲淹祠(在鄒平縣/西南三十)¶
　(里醴泉寺東南元大徳中建又長山縣有祠一在縣/治南二里一在天井泉旁又青州府西有祠祠内有)¶
　(范公并又博山/縣有祠在秋口)¶
至聖林(在曲阜縣城北二里許史記孔子葬魯城北泗/水上是也前枕魯城林門與縣北門相直夾路)¶
　(檜栢森茂圍徑數十里繚以周垣魯世世相傳以嵗/時奉祀孔子冢漢桓帝永夀二年魯相韓勅脩孔子)¶
　(墓復民呉仲初等若干家給掃除建寧二/年魯相史晨置史冢吏四人月與佐除)¶
　南為神道碑(碑亭/二座)次為萬古長春坊(一座/五洞)次為至聖¶
　林坊(一/座)坊之内東西列垣如翼其北為至聖林樓門¶
<pb:KR2k0048_WYG_019-40a>¶
　　(樓在周垣之上/即魯故城北垣)門以内東為輦路(宋真宗幸林降輿/乗馬以後遂名輦)¶
　　(路/)西為洙水橋橋北為享殿門左為思堂(三間壁上/有唐宋石)¶
　　(刻/)前為思堂門(三/間)堂之東為后土祠再東為神庖享¶
　　殿門之北為享殿前列翁仲二(左執笏/右執劍)石麟二石虎¶
　　二華表二(以上俱漢永夀元/年魯相韓勑所建)殿之北稍西為¶
　至聖墓(封如馬鬛周圍五/十歩高一丈五尺)墓前有碑題曰¶
　大成至聖文宣王墓(永嘉黄/養年書)前為石壇其厚三尺方亦¶
　　如之壇石縱横各七其數四十有九墓前一室東向¶
<pb:KR2k0048_WYG_019-40b>¶
　　即子貢廬墓處壇之東稍南為伯魚墓(商人/尚右)有碑題¶
　　曰泗水侯墓壇之南為子思墓有碑題曰沂國述聖¶
　　公墓其東有楷亭子貢所手植也亭之北為宋真宗¶
　　駐蹕亭¶
　國朝康熙二十三年¶
聖祖仁皇帝詣¶
　聖林恭建¶
駐蹕亭(在宋駐蹕/亭之北)是年¶
<pb:KR2k0048_WYG_019-41a>¶
詔於孔林原額地外增擴地十一頃十四畆有奇除免糧¶
　　課¶
　　雍正九年五月奉¶
　詔重修¶
　至聖林墓(坊門堂殿亭路橋垣/悉皆修葺宏麗有加)¶
　啟聖林墓(配享先/賢附)¶
　啟聖王墓(在曲阜縣東二十里南對防山北環泗水禮/記所謂合𦵏於防者是也墓前有齊國公廟)¶
　　(正殿三楹廓廡重門具備前有神/道墓之東南三歩許伯皮墓在焉)¶
<pb:KR2k0048_WYG_019-41b>¶
　　把國公墓(在曲阜縣東二十里防/山之陽兗國公墓西北)¶
　　萊蕪侯墓(在費縣西南八十里南城山即曾子葬父/處王符所謂南成之冢是也亦名曾子山)¶
　　泗水侯墓(見前/)¶
　　邾國公墓(在鄒縣北二十五里馬鞍山之陽元成宗/元貞間縣尹司居敬始脩墓樹碑張&KR1220;記)¶
　　(明萬厯間縣令王一楨/置地二十畝自為記)¶
　　四配林墓¶
　　復聖顔子墓(在魯城東二十里防山之陽有石刻曰/先師兗國公之墓墓前有石鐫兩甲士)¶
　　(背負而坐一執斧一執金吾墓高丈餘其地廣袤各/一百五㝷有五尺少東有村曰上宋有祀田六十畝)¶
<pb:KR2k0048_WYG_019-42a>¶
　(嵗收其租以奉時祭按任昉述異記顔林墓上石楠/二株可四十圍土人云顔子手植木也祀期春用清)¶
　　(明冬用孟朔宗/子博士主祭)¶
　宗聖曾子墓(在嘉祥縣南四十里距舊城約五里有/碑曰郕國宗聖公之墓明成化初山東)¶
　(守臣上言嘉祥縣南武山西南元寨山之東麓有漁/者䧟入一穴中得懸棺其前有石碣鐫曾參之墓𢎞)¶
　(治十八年山東廵按金洪奏請建享堂三間東西齋/房各三間中門一座左右角門二座大門一座石坊)¶
　　(一座匾曰宗聖墓祀期春用清/明冬用孟朔宗子博士主祭)¶
　述聖子思墓(在先聖墓南相去數十歩墓/前有碑鐫沂國述聖公墓)¶
　亞聖孟子墓(在鄒縣東北二十五里四基山下介於/鄒魯宋兗州守孔道輔立有神道碑為)¶
<pb:KR2k0048_WYG_019-42b>¶
　(建廟於墓之西南後廟移於縣墓廟改為墓祠元元/貞二年縣尹司居敬重脩墓立碑張&KR1220;記明宣徳五)¶
　(年魯惠王重建墓祠嘉靖十一年邑令張時鸞復建/祠廟始置祭田五十畝植栢數千株其制正殿五楹)¶
　(左右廂房各三楹大門三楹繚以周垣萬厯十四年/縣令許守恩重脩  國朝康熈三十五年通政使吳)¶
　　(涵重脩享殿名額/設守林人八)¶
　先賢林墓¶
　閔子子騫墓(在厯城縣東五里一在范縣東南三十/里孟村一在曹州古乗氏縣城内一在)¶
　(江南宿州北七/十里騫山之陽)冉子伯牛墓(在東平州西北十五里/東原初在汶上縣西門)¶
　(外感化橋側相傳定公召孔子為司空以伯牛攝中/都宰卒因葬焉元時劉尹脩橋得石刻云伯牛卒葬)¶
<pb:KR2k0048_WYG_019-43a>¶
　(汶上後遇劉太尹移葬東原劉以為䜟遂移葬焉明/大學士許彬知州劉元凱有碑記一在滕縣南三十)¶
　(里伯塜社一在直/𨽻臨洺之西五里)冉子仲弓墓(在曹縣東北五十里/冉堌村一在冠縣西)¶
　(北二十里/王叚村)宰子子我墓(在曲阜縣東舊/縣西南二里)冉子子冇墓¶
　(在鄆城縣東三十五里冉村/集墓前有唐咸通中題碑)仲子季路墓(在觀城縣/東南四十)¶
　(二里負/瑕村)卜子子夏墓(在荷澤縣西三/十里卜堌村)澹臺子子羽墓¶
　(在費縣東北三十里當祊浚二水交會處諺曰/澹臺墓離河十八歩一在鄒縣西北三十里)原子¶
　子思墓(在費縣西北一百二/十五里旁有原憲城)公冶子子長墓(在諸城/縣西北)¶
　(五十里錫山東/公冶山東北麓)南宫子子容墓(在鄒縣/西十里)公晢子季次¶
<pb:KR2k0048_WYG_019-43b>¶
　墓(在淄川縣/北見齊乗)髙子子羔墓(在蘭山縣西南一百三十/里故蘭陵城北一在東阿)¶
　(縣張秋鎮/荆門之陽)樊子子遲墓(在鄒縣西二/十里陶城村)司馬子子牛墓¶
　(在費縣西南八/十里古輿城)申子子周墓(即申棖在文登縣東/北一里文山北麓)左¶
　邱子明墓(在嶧縣東北七十里一在/肥縣西南五十里肥河鄉)萬子章墓(在鄒/縣南)¶
　(十里萬村一在長山/縣萬城庄西北三里)公孫子丑墓(在鄒縣西北十里/又城北三十里有)¶
　(公孫村以此得名齊乗/載入滕州今在鄒境)¶
　先儒林墓¶
　伏勝墓(在鄒平縣東/北十八里)髙堂生墓(在新泰縣東三十五/里龍廷庄  國初塚)¶
<pb:KR2k0048_WYG_019-44a>¶
　(䧟旁有磚硃鏤其上曰漢禮經/博士高堂生墓邑人脩葺之)鄭康成墓(在高密縣/西北五十)¶
　(里礪阜山亦名碑産山墓旁有草綿如衣帶所謂書/帶草者是也初葬於劇東因墓壊歸葬礪阜今益都)¶
　(縣東五十里鄭墓/店即劇東故城)¶
至聖遺蹟¶
　夾谷(在淄川縣西南四十里夾山左傳定公十年公/會齊侯於祝其實夾谷甲山本名祝其山上為)¶
　(夾谷臺臺上一井握繘探之百尺不及底一云滕縣/東北有祝其城一云泰山東南有谷里古夾谷也一)¶
　(云萊蕪縣南三十里有夾谷峪一云漢置祝其縣/夾谷在其境内未詳孰是説見博山縣古蹟下)¶
　聞韶臺(在濟陽縣東北三十里曲堤鎮又臨淄/縣治南學宫之西世傳孔子聞韶處)¶
<pb:KR2k0048_WYG_019-44b>¶
　杏壇鄉(在滋陽縣東境寰宇記/云因孔子杏壇為名)¶
　達巷(在滋陽縣西北五里論語/有逹巷黨人即其里也)¶
　闕黨(在滋陽縣東北一里邑志云闕黨童子漁畋分/有親者得多孔子常使之將命今有闕黨泉)¶
　郰邑(在曲阜縣東南境魯下邑聖父叔梁氏為郰邑/大夫左傳註魯縣東莝城是也今有東郰村西)¶
　(郰村水經註鄒山即嶧山邾文公遷國於此古城在/鄒山之陽叔梁父所治之邑盖誤以郰為鄒也謹正)¶
　(之向屬曲阜今入鄒/縣在縣北三十餘里)¶
　尼山(在曲阜縣東南六十里即顔母所禱處也其東/有顔母山其西有昌平山山脉連絡若尼山之)¶
　(翼云祖庭廣記曰顔母禱於尼山升之谷草木之葉/皆上起降之谷草木之葉皆下垂其山五峯連峙謂)¶
<pb:KR2k0048_WYG_019-45a>¶
　(之五老峯中峯即尼邱迥出霄漢間所謂圩其頂者/此也中峯之麓有先聖廟廟北為中和壑壑上有觀)¶
　(川亭即子在川上處壑下沂水出焉流而下注為智/源溪溪南為坤靈洞洞有邃室廣可兩楹内列石床)¶
　(石枕石几皆天成也/度溪而東有文徳林)¶
　顔母山(在尼山東三里兩山相對中隔/沂水上有顔母井及祠堂遺趾)¶
　昌平山(在尼山西五里史記孔子生魯昌平/鄉即此漢名昌平亭今名魯原村)¶
　孔竇(捜神記孔子生於&KR0432;桑之地今名/孔竇在魯南山之穴  一作孔瀆)¶
　五父衢(在曲阜縣東南五里禮記/所謂殯於五父之衢是也)¶
　防山(在曲阜縣東三十里周圍八里高二里山之北/麓三里餘乃齊國公墓禮記所謂合葬於防是)¶
<pb:KR2k0048_WYG_019-45b>¶
　(也/)¶
　魯太廟(在曲阜縣東北今為周公/廟論語子入太廟即此)¶
　季氏井(在曲阜縣周公廟北一名雙石梁井寰宇記/季桓子井深八十八尺史記桓子穿井得土)¶
　(缶中似羊以問/孔子即此井也)¶
　兩觀臺(在魯城雉門之外周圍各四十歩高二丈東/西相去一百歩左傳註雉門公宫之南門兩)¶
　(觀闕也孔子誅少正/卯於兩觀之下即此)¶
　洙泗之間(水經注泗水西南流經魯縣分為二流水/側有一城為二水之分會也北為洙瀆南)¶
　(則泗水夫子教於洙泗之間今城北二水/之中即夫子領徒之所也有洙泗書院)¶
<pb:KR2k0048_WYG_019-46a>¶
　歸徳門(魯城十二門正西曰史左曰歸徳右曰麥當/時天下學者受業於夫子多由是門入故魯)¶
　(人以此/名之)¶
　雩壇(在曲阜縣城南樊遲從遊於舞雩之下即此高/水經注沂水北對雩門門南隔水有雩壇壇)¶
　(三/尺)¶
　矍相圃(在聖廟西南一百二十歩周圍二里高一丈/晉太康志矍相圃在魯城内西南近孔子宅)¶
　(是也今圃中猶有舊井元泰和四年衍/聖公孔元措築臺其中嗣改為儒學)¶
　觀臺井(在曲阜縣東北洙泗/書院内孔子繫易處)¶
　春秋臺(在曲阜縣南十里孔子作/春秋處見述異志郭璞註)¶
<pb:KR2k0048_WYG_019-46b>¶
　端門(在曲阜縣聖廟東南子/貢候赤雀於端門即此)¶
　闕里(在曲阜縣城内孔廟東居魯兩觀闕右故名從/征記洙泗二水交於魯城東北十七里闕里背)¶
　(洙面泗墻南北一百二十歩東西六十歩四門皆有/石閫北門去洙水百歩餘後漢初闕里荆棘自闢從)¶
　(講堂至里門鮑永/為相因修饗祠)¶
　夫子廟堂(即夫子故宅在魯城歸徳門内闕里之中/矍相圃之東北也按世家孔子卒諸儒講)¶
　(鄉射於夫子所居堂魯哀公因立為廟水經注夫子/故宅大一頃所居之堂即以為廟廟屋三間夫子在)¶
　(西間東向顔母在中間南向夫人隔東一間東向夫/子床前有石硯一枚作甚樸云平生物也魯人藏孔)¶
　(子所乗車於廟中漢獻帝時廟遇火燒之永平中鍾/離意為魯相到官出私錢萬三千文付戸曹孔訢治)¶
<pb:KR2k0048_WYG_019-47a>¶
　(夫子車身入廟拭几席劍履男子張伯除堂下草土/中得玉璧七枚伯懐其一以六枚白意意令主簿安)¶
　(置几前孔子寢堂牀首有懸甕意召孔訢問何等甕/也對曰夫子甕也昔有丹書人勿敢發也意曰夫子)¶
　(聖人所以遺甕&KR0082;以懸示後賢耳發之中得素書文/曰後世修吾書董仲舒䕶吾車拭吾履發吾笥會稽)¶
　(鍾離意璧有七張伯懐其一意即召問伯果服焉魏/黃初二年文帝令郡國修起孔子舊廟置百石吏卒)¶
　(廟有夫子像列二弟子執巻立侍穆穆有詢仰之容/漢魏以來廟列七碑二碑無字栝栢猶茂廟之西北)¶
　(二里有顔母廟廟像/猶嚴有修栝五株)¶
　杏壇(在大成殿前即先聖教授堂之遺趾漢明帝幸/宅亦嘗御此命皇太子諸王説經於堂上後世)¶
　(嘗以為殿宋天聖中孔道輔監修祖廟增廣殿庭/移大殿於後因於講堂舊基甃為壇環植以杏)¶
<pb:KR2k0048_WYG_019-47b>¶
　詩禮堂(初名夀堂藏夫子衣冠車服禮器諸儒講禮/飲射於中舊制甚狹宋真宗幸闕里改建駐)¶
　(蹕便殿帝還次兗州有司奏令撤毁命去鴟吻為孔/氏延賓齋於東偏别設屋以藏禮器明𢎞治間改為)¶
　(詩禮堂堂前有太初石高丈餘唐槐/在其旁又銀杏一株亦千餘年物也)¶
　孔子舊宅(在大成殿之東偏宅大一頃今毓粹門外/南向小門夫子舊宅門也有故井在詩禮)¶
　(堂/後)¶
　魯壁(漢魯恭王好治宫室欲壊孔子舊宅以廣其居/忽聞金石絲竹之聲乃不敢動已而孔安國發)¶
　(壁中得孔鮒所藏古文經/書因名魯壁宋建金絲堂)¶
　金絲堂(舊在孔廟左廡之東東直井前直詩禮堂嘗/掘地得石刻知為孔子舊宅明𢎞治時移金)¶
<pb:KR2k0048_WYG_019-48a>¶
　(絲堂/於西)¶
　孔子&KR1088;几像(先聖凴几坐手執麈尾侍十弟子顧顗/之画聖像無鬚髯惟家廟小影為真)¶
　孔子行教小影(孔子衣燕居服顔子從行顧顗之画/按劉禹錫新州廟碑載堯頸禹耳華)¶
　(冠象珮取之自/鄒魯者即此也)孔子立像(呉道/子筆)孔子行像(米芾/筆)¶
　孔廟古檜(按闕里志夫子手植檜三株兩株在贊徳/殿前高六丈餘圍一丈四尺其文左者左)¶
　(紐右者右紐一株在杏壇東南隅高五丈餘圍一丈/三尺其枝盤屈如龍形世謂之再生檜晉永嘉三年)¶
　(枯死隋義寧元年復生唐乾封元年又枯死至宋康/定元年復生金貞祐甲戌宼犯闕里焚及三檜無復)¶
　(孑遺元至元三年復生東廡頺阯甓隙間時張&KR1220;為/三氏學教授乃取植之故所漸矯如龍形高一丈圍)¶
<pb:KR2k0048_WYG_019-48b>¶
　(三尺明𢎞治十五年復燬於火尚有餘幹在/大成門内厯二百二十三年仍為火所燬)¶
　孔林石壇(先師殁弟子於塚前以瓴甓為壇方六尺/至漢永嘉元年魯相韓叔節始易之以石)¶
　(方三尺許厚如之縱横各七其/數四十有九四方皆有題名)¶
　子貢廬墓處(在聖墓西側後人因子貢廬墓建堂表/之水經注春秋孔演圖曰鳥化為書孔)¶
　(子奉以告天赤雀銜書上化為黃玉刻曰孔提命作/應法為赤制説題辭曰孔子卒以所受黃玉葬魯城)¶
　(北即子貢/廬墓處也)¶
　孔林古楷(在聖林享殿後高四丈五尺圍一丈枯而/不朽相傳為子貢手植皇覽孔子冢塋百)¶
　(畝樹以百數皆異種魯人世世無能名其樹者傳云/孔子弟子各持其方樹來種之塋中不生荆棘及刺)¶
<pb:KR2k0048_WYG_019-49a>¶
　(人/草)¶
　冢壁(秦始皇發孔子墓既啟見冢壁上刻文云秦始/皇何强梁開吾户㨿吾牀飲吾漿唾吾堂飱吾)¶
　(飯以為糧張吾弓射東墻前至沙邱當滅亡/始皇甚惡之欲發墓聞墓内琴聲遂不敢動)¶
　白兔溝(先聖墓北有虚墓五間皆石為之秦始皇發/冢有白兔出於其中遂之至曲阜西八里溝)¶
　(而殁魯人因/以名其溝)¶
　孔里(譙周曰孔子殁魯人就冢次而/居者百有餘室因名曰孔里)¶
　魯親里(聖母顔氏/之所居也)安樂里(聖配亓宫氏之所居也漢/永夀二年魯相韓叔節以)¶
　(二氏為聖族之親禮所宜異復/其邑中繇發見碑記地俱失考)¶
<pb:KR2k0048_WYG_019-49b>¶
　成邑(在寧陽縣東北境孔子遊於泰山行/於成之野遇榮啟期琴歌之樂是也)¶
　中都城(在汶上縣西郡國志須昌縣有致密城古中/都城也東逰記汶上古之中都先聖宰於此)¶
　(署内有思聖堂又故平陸城在汶上縣北境應劭曰/古厥國也後有厥亭路史曰魏得厥西孔子所宰)¶
　汶上舊講堂(在汶上縣西南二十五里開河之東昔/孔子宰中都政暇與羣弟子講習於此)¶
　(今建聖/澤書院)¶
　鳴犢河(在髙唐州南三十五里孔子将見趙簡子/聞竇鳴犢舜華之死臨河而返即此也)¶
　郯子國(今郯城縣也城内有問官/祠昔孔子問官於郯子處)¶
　傾盖亭(在郯城縣北十里孔子之郯遇程子傾盖/而語命子路以束帛贈之後人建亭於此)¶
<pb:KR2k0048_WYG_019-50a>¶
　　　望海樓(在郯城縣東南三十五里相傳孔子/之郯登此以望海故山有孔望之名)¶
　　　孔子崖(在泰山絶頂孟子所謂孔子登泰山而/小天下即此)¶
(聖祖仁皇帝東巡登岱循覽/    聖蹟題曰普照乾坤)¶
　　　望吳聖蹟(在孔子崖側即孔子共顔囘子貢/望見吳門白馬處今建有孔子祠)¶
　　　謝過城(在泰山東北十五里夾谷之會諸侯歸田/以謝過魯因築城以旌孔子之功故名)¶
　　廩邱城(在鄆城縣西南齊景公欲以/廪邱之邑為孔子養即此也)¶
　　麟臺(在鉅野縣西十里春秋哀公十四年西狩獲/麟傳曰西狩於大野即此臺側有獲麟渡)¶
　　阿谷(在定陶縣西北十里髣山方昔/孔子適楚南過阿谷之隧即此)¶
<pb:KR2k0048_WYG_019-50b>¶
　　孔子石室(在夀光縣故城之西南中有孔子像及弟/子問經像見水經註又平隂肥城俱有夫)¶
　　(子教/書堂)¶
　　先賢遺蹟¶
　　顔子故居(在滋陽縣署前路南小巷相傳即顔子陋/巷也城南八里有顔子郭外田名曰陋地)¶
　　陋巷(在曲阜縣城東北隅顔廟前有坊曰陋巷廟内/有井曰顔井宋熈寧間搆亭其上名顔樂亭程)¶
　　　(顥蘇軾俱有銘又有顔子退省隨/行二像俱唐呉道子筆勒石廟内)顔林石楠(在曲阜/縣述異)¶
　　　(記顔子墓前石楠二株可/三四十圍傳是顔子手植)曽子故宅(在魯城高門外/水經注云昔曽)¶
　　　(子居此梟/不入境)舞雩臺(在曲阜縣南三里曾㸃所謂/風乎舞雩也後人建詠歸亭)成邑¶
<pb:KR2k0048_WYG_019-51a>¶
　(在寧陽縣東北古成城/内子羔為成宰即此)子思講臺(在鄒縣治東相傳/子思授徒於此)¶
　中庸精舍(在鄒縣城東南隅相/傳子思作中庸處)孟子故居(在鄒縣北/三十里傅)¶
　(村孟子所生地也宅前有池大數畝水冬夏不涸名/孟母池一在鄒縣南門外世傳三徙學宫旁也有曝)¶
　(書/臺)斷機堂(在曝書臺側/元元貞初建)古鄒城(在鄒縣東南三十五/里孟子居鄒即此)¶
　孟子石像(在孟母祠内傍龕一小石像乃宋人修孟/母墓於墓傍得之者又有孟子画像五十)¶
　(五代孫克明所蔵明洪/武中邑令桂孟勒石)子路故里(在泗水縣東六十/里即子路之所居)¶
　(也今名/仲村)曾子山(在滕縣東一百一十里山/上有臺相傳曾子讀書處)休城(在滕/縣西)¶
　(二十五里孟子/去齊居休即此)上宫(在滕縣城外東南隅滕文/公館孟子於上宫是也)性善¶
<pb:KR2k0048_WYG_019-51b>¶
　書院(在滕縣儒學之在元時創建列於學/官學士虞集有記院内有存心堂)問津亭(在/魚)¶
　(臺縣西北三十里今名桀/溺里世傳即子路問津處)樊遲故里(在濟寧州北十/里樊垞又名赧)¶
　(稼村有樊/子講書處)任國(今濟寧州古任國孟/子由鄒之任即此也)平陸(今汶上縣/古平陸孟)¶
　(子之平/陸是也)南武城(在嘉祥縣南四十里以南武山得名/世傳曾子故里山下有曽子書院)¶
　曾子琴臺(在嘉祥縣治東相傳曾子鼓琴/於此金太和七年蘇思志建)耘𤓰臺(在/嘉)¶
　(祥縣南四十里崱山之/陽世傳曾子耘𤓰處)子路堤(在夀張縣西南/世傳子路所築)孟館¶
　(在茌平縣東闗孟/子遊齊嘗館於此)雪宫(在益都縣濁水北舊城隍廟/西齊宣王見孟子於雪宫即)¶
　(此寰宇記云在/臨淄東北六里)晝邑(在臨淄縣西北三十里孟子/去齊宿於晝晝當作畫水名)伯¶
<pb:KR2k0048_WYG_019-52a>¶
　牛埠(在昌邑縣西北五十里又東有閔子/騫埠南有子游池三賢聨跡於此)曾子故蹟¶
　(在郯城縣西北七十里磨山上世傳曾子授徒於此/有一貫書院元至正二年提舉管文通建明嘉靖間)¶
　(移於北/門外)思聖鄉(在費縣東南六十里曾子/山下曾子居武城即此)武城(在費/縣西)¶
　(南八十里闗陽川之旁子游所宰邑也有古石刻云/仰視高山俯聴流水絃歌之聲宛然如在今以嘉祥)¶
　(之南武山為武城並東昌之武城/縣為絃歌鄉者皆循名而失實也)澹臺故居(在費縣/西南闗)¶
　(陽鎮澹臺滅明世居於此左傳子犯為武城宰澹臺/子羽之父好焉今嘉祥武城俱有澹臺故蹟皆因武)¶
　(城之訛而/附會之耳)原孝屯(在費縣西一百一十里/相傳為原憲故居)石門(在費縣/西南即)¶
　(子路宿於石門處/山巔二石柱猶存)賢賢堂(在莒州城内/子夏祠東)二賢庄(在沂/水縣)¶
<pb:KR2k0048_WYG_019-52b>¶
　(西北八十里閔公山上相傳為閔子避地之/所又有子路依栖岩山有曝書臺試劍石)冉伯牛¶
　故里(在肥城縣西五十里陶山陽野村有/冉子伯牛父母墓相傳即其故里也)嬴邑(在萊/蕪縣)¶
　(孟子止於嬴是也後人建/孟止亭今改為孟遊亭)琴臺(在單縣南䕶城堤上/寰宇記單父古魯邑)¶
　(宓子賤為宰身不下堂弹琴而治縣北有琴/臺高三丈今臺本故城之北郭非故趾也)聴訟臺¶
　　(在單縣故城西一百歩寰宇/記巫馬期碑在聴訟臺上)孟望臺(在范縣東南二/十里古范城東)¶
　(二里許孟子自范之齊望見齊/王之子即此地也世以名臺)¶
　厯朝周公祀典¶
　周成王以周公有大勲勞於天下命魯公世世禘祀¶
<pb:KR2k0048_WYG_019-53a>¶
　周公於太廟¶
　漢明帝永平二年詔天下學校皆祀周公孔子¶
　唐髙祖武徳二年詔立周公廟於國子學(詔見宣/聖祀典)七¶
　年帝詣國子學釋奠於先聖先師以周公為先聖孔¶
　子為先師¶
　太宗貞觀二年左僕射房𤣥齡請以孔子為先聖别¶
　祀周公從之¶
　髙宗永徽中復以周公為先聖　顯慶二年以周公¶
<pb:KR2k0048_WYG_019-53b>¶
　配享武王(時長孫無忌等議曰成王幼年周公踐極/制禮作樂功比帝王所以禹湯文武成王)¶
　(周公為六君子合同王者祀之儒官就享實貶其功之/請復孔子為先聖其周公仍依别禮配享武王詔從)¶
　中宗天授元年十月追封周公為褒徳王¶
　宋真宗大中祥符元年十月追封周公為文憲王建¶
　廟於曲阜詔曰方岳盛儀克脩於封祀古先茂烈允¶
　尚於追甄周文公昔在宗周蔚為上聖營鼎邑之宅¶
　王制建中授金縢之書忠規盖世誥東征而法正輔¶
　南面以道尊制禮樂之懿文配日月之久照姬誦所¶
<pb:KR2k0048_WYG_019-54a>¶
　倚宣尼式瞻煥乎舊章垂之千載今以詳求大典昭¶
　報元休陟降告成撫廵問俗弭節岱宗之域鳴鑾少¶
　昊之墟逖覽遺風緬懐前哲始公胙封寔惟是邦故¶
　其嗣君得用王祭而祠宇未構闕孰甚焉特議褒崇¶
　以伸旌顯盛徳不泯載欽可久之賢列爵有加爰進¶
　通三之號式宣殊禮永耀鴻徽可追封為文憲王於¶
　曲阜縣建廟委本州正官致祭置祭田叄頃以供祭¶
　祀(廟在曲阜城東二里故魯太廟/之墟漢魯靈光殿舊基即此)十一月御製讃詞¶
<pb:KR2k0048_WYG_019-54b>¶
　序曰若夫夾輔文武垂範成康措刑辟而恵民制禮¶
　樂而正俗宜乎大公劉之業克致於隆周啟伯禽之¶
　封遂成於東魯者也朕以載新盛典肇建明祀既峻¶
　極於徽章復揄揚於懿美賛曰偉哉公旦隆彼宗周¶
　刑罰以息王澤斯流政成洛宅慶錫魯侯式增廟爵¶
　用煥嘉猷¶
　明憲宗成化二十二年詔曲阜縣每嵗以春秋仲月¶
　致祭周公廟仍置灑掃户四户¶
<pb:KR2k0048_WYG_019-55a>¶
　　武宗正徳十三年詔賜周公廟祭田壹頃竝置祭器¶
　　神宗萬厯元年詔遣尚寳寺丞張孟男詣曲阜致祭¶
　　周公廟文曰朕惟神聖挺生繼天立極人文宣著澤¶
　　被無疆兹予叨嗣丕圗式脩明祀仰祈鑒佑祚我邦¶
　　家尚饗¶
　國朝周公祀典¶
　　順治初年¶
詔魯周公與三十三公祀典如明舊制¶
<pb:KR2k0048_WYG_019-55b>¶
　　康熙二十三年¶
聖祖仁皇帝幸魯既發曲阜¶
駐蹕於兖州之西闗¶
諭大學士明珠曰周公古大聖人制禮作樂垂示萬世今¶
　　廟在曲阜應行致祭¶
特詔和碩恭親王長寧及禮部尚書介山往曲阜周公廟¶
　　致祭文曰惟¶
　公丕承聖緒懋叙人倫光烈覲揚成一家之繼述官禮¶
<pb:KR2k0048_WYG_019-56a>¶
　　制作垂萬世之經常道闡圗書探六爻而易貢心傳¶
　　精一兼三代以訏謨啟東魯之典型猶存故澤入尼¶
　　山之夢寐未墜斯文朕稽古省方瞻言至止郊原縱¶
　　目遙深松桷之思廟貌崇觀爰切羮墻之慕特申祗¶
　　薦代以親藩惟兾神靈尚克歆饗¶
　　二十四年¶
詔給周公廟祭田伍拾肆頃仍撥佃户十户耕種灑掃户¶
　　十户以供廟庭使役¶
<pb:KR2k0048_WYG_019-56b>¶
　　是年二月¶
命以周公七十三代孫東野沛然為世襲五經博士¶
　　二十六年¶
詔修¶
　周公廟既成¶
頒發¶
御製¶
御書周公廟碑摹勒上石立於廟庭其文曰世運代嬗隔¶
<pb:KR2k0048_WYG_019-57a>¶
　越千載則必有神哲挺生其間以承大統以作名世¶
　惟¶
公體上聖之質紹祖考之徳孝友篤仁左右寧王厥勲¶
　爛矣及乎負扆能以勤勞寅恭惇大忠信之道翼賛¶
　其君太和洽而頌聲作焉夫功莫大於致治綏邦業¶
　莫隆於制禮作樂¶
公身兼數器開物成務其龎鴻炳爍之烈既己載於詩¶
　書志諸史册至於繫爻辭定官禮撰爾雅出言為經¶
<pb:KR2k0048_WYG_019-57b>¶
　又何博奥難窮也昔孟子論列古帝王至於¶
公曰兼三王施四事而韓愈亦厯數堯舜禹湯文武以¶
　至¶
公盖道統之傳如此豈僅以治理之彰彰者與遥想風¶
　徽官¶
公遺嗣俾昭世澤於無窮既命有司新¶
公廟貌希慕之餘勒石頌徳而繫之以詩詩曰¶
　䆳古民樸混混茫茫列聖經綸肇軒迄商叙厥倫紀¶
<pb:KR2k0048_WYG_019-58a>¶
　賁以采章¶
公監二代揆時立制有因有除禮明樂備體國經野成¶
　理萬彚集武之勲紹文以孝化成諴民竝孔立教為¶
　子為臣是則是傚宗邦綿厯忠厚所貽貞珉載鐫作¶
　頌致思鳬繹同恃億禩為期¶
　二十八年議准¶
周公廟設賛禮生二十名廟户十户佃户十户¶
題定儀注¶
<pb:KR2k0048_WYG_019-58b>¶
　一祝版用白紙墨書黄紙鑲邉¶
　一供品¶
　禮神制帛一(白/色)　　　白磁爵三¶
　圓降炷香一　　　　細黄速香一觔¶
　　　以上由太常寺預備¶
　羊一　　　　　　　豕一¶
　果品五　　　　　　酒尊一¶
　　　以上由地方官備辦¶
<pb:KR2k0048_WYG_019-59a>¶
　一行禮儀節與告祭嶽瀆同¶
恩授東野氏五經博士¶
　東野氏(魯公子魚之後魚為伯禽第三子為魯賢大/夫魯公賜以東野之田因以為氏以魚為一)¶
　(代其聞達子孫世次可考者自魚以下如十四代畢/事魯定公以善御稱二十三代備漢博士二十四代)¶
　(詠字誦之穀城令三十一代喜字文明避黃巾之亂/遷於東海三十五代芳於宋永初二年還家於魯三)¶
　(十六代逵宋元嘉中御史中丞五十二代紓克紹先/業宋真宗訪周公之後以東野氏數世同居孝義明)¶
　(著詔表其門五十五代觀字光國海州刺史五十八/代彦通金大定中授城武縣令六十二代潜字剛克)¶
　(元廣西兩江道宣慰副使六十五代子儀字仲立明/洪武初隱居開州六十六代玘字廷玉廣資宰致仕)¶
<pb:KR2k0048_WYG_019-59b>¶
　(還魯六十七代禮明𢎞治中奉詔主祀六十八代興/六十九代韶七十代義七十一代武萬厯十五年承)¶
　(祀七十二代靈七十三代沛/然奉祀生員授五經博士)¶
皇清東野沛然(七十三代康熈/二十三年授職)東野枝盛(七十四代康/熈三十三年)¶
　(承/襲)東野興煇(七十五代雍/正元年承襲)東野衍兆(七十六代雍/正八年承襲)¶
　周公廟(在曲阜縣東二里故魯太/廟之墟魯靈光殿即此)¶
　南為文憲王坊　左側為經天緯地坊　右側為制¶
　禮作樂坊　北為廟門(三/間)　又北為儀門(三/間)榜曰忠¶
　誠格天　左右有兩掖門　中為靈光殿(五/間)殿内祀¶
<pb:KR2k0048_WYG_019-60a>¶
　元聖文憲王以魯公伯禽配(右設金人/三緘像)兩廡各五間¶
　分祀魯三十三公　後為寝殿(五/間)祀¶
　文憲王夫人　廟左為宰牲房　右為更衣亭　又¶
　增建問禮堂(三/間)¶
　¶
　¶
　¶
　¶
<pb:KR2k0048_WYG_019-60b>¶
　¶
　¶
　¶
　¶
　¶
　¶
　¶
　山東通志巻十一之六¶
