# -*- mode: mandoku-view; -*-
#+TITLE: 山東通志
#+DATE: 2015-08-24 22:42:07.739730
#+PROPERTY: ID KR2k0048
#+PROPERTY: BASEEDITION WYG    
#+PROPERTY: JUAN 卷十一之一
<pb:KR2k0048_WYG_014-1a>¶
　欽定四庫全書¶
　　山東通志巻十一之一¶
　　闕里志¶
　　闕里¶
　聖居也尊聖之典歴代有加至¶
　　國朝而大備我¶
聖祖仁皇帝崇儒恢制我¶
　皇上重道増儀穆穆皇皇超越千古所以然者何歟伏¶
<pb:KR2k0048_WYG_014-1b>¶
　　　讀¶
　詔㫖帝王之尊¶
　聖尊其道也尊其道貴行其道居行道之任而能擴𠑽¶
　廣大達之政令雖去聖久逺而心源相接欽崇襃顯悉¶
　由中心之誠服而治化日盛聖道斯尊大哉¶
　王言作之君作之師一以貫之矣敬集是編溯淵源考¶
　　　禮度徵詞章而郁郁乎文竊有以㣲窺¶
　一人仰止之至意為宫牆重為俎豆光於戲豈易罄諸形¶
<pb:KR2k0048_WYG_014-2a>¶
　　容哉作闕里志¶
　闕里志一(聖蹟/)¶
孔子世家¶
　史記孔子名丘字仲尼其先宋人父叔梁紇母顔氏¶
　以魯襄公二十二年庚戌之嵗十一月庚子生孔子¶
　於魯昌平鄉陬邑為兒嬉戲常陳俎豆設禮容及長¶
　為委吏料量平為司職吏畜蕃息適周問禮於老子¶
　既反而弟子益進昭公二十五年甲申孔子年三十¶
<pb:KR2k0048_WYG_014-2b>¶
　五而昭公奔齊魯亂於是適齊為髙昭子家臣以通¶
　乎景公公欲封以尼谿之田晏嬰不可公惑之孔子¶
　遂行反乎魯定公元年壬辰孔子年四十三而季氏¶
　强僭其臣陽虎作亂専政故孔子不仕而退修詩書¶
　禮樂弟子彌衆九年庚子孔子年五十一公山不狃¶
　以費畔季氏召孔子欲往而卒不行定公以孔子為¶
　中都宰一年四方則之遂為司空又為大司冦十年¶
　辛丑相定公㑹齊侯於夾谷齊人歸魯侵地十二年¶
<pb:KR2k0048_WYG_014-3a>¶
　癸卯使仲由為季氏宰墮三都收其甲兵孟氏不肯¶
　墮成圍之不克十四年乙巳孔子年五十六攝行相¶
　事誅少正卯與聞國政三月魯國大治齊人歸女樂¶
　以沮之季桓子受之郊又不致膰俎於大夫孔子行¶
　適衞主於子路妻兄顔濁鄒家適陳過匡匡人以為¶
　陽虎而拘之既解還衞主蘧伯玉家見南子去適宋¶
　司馬桓魋欲殺之又去適陳主司城貞子家居三嵗¶
　而反於衞靈公不能用晉趙氏家臣佛肸以中牟畔¶
<pb:KR2k0048_WYG_014-3b>¶
　召孔子孔子欲往亦不果將西見趙簡子至河而反¶
　又主蘧伯玉家靈公問陳不對而行復如陳季桓子¶
　卒遺言謂康子必召孔子其臣止之康子乃召冉求¶
　孔子如蔡及葉楚昭王將以書社地封孔子令尹子¶
　西不可乃止又反乎衞時靈公已卒衞君輙欲得孔¶
　子為政而冉求為季氏將與齊戰有功康子乃召孔¶
　子而孔子歸魯實哀公之十一年丁巳而孔子年六¶
　十八矣然魯終不能用孔子孔子亦不求仕乃叙書¶
<pb:KR2k0048_WYG_014-4a>¶
　傳禮記刪詩正樂序易彖繫象説卦文言弟子葢三¶
　千焉身通六藝者七十二人十四年庚申魯西狩獲¶
　麟孔子作春秋明年辛酉子路死於衞十六年壬戌¶
　四月己丑孔子卒年七十三塟魯城北泗上弟子皆¶
　服心喪三年而去惟子貢廬于墓上凡六年¶
　太史公曰詩有之髙山仰止景行行止雖不能至然¶
　心嚮往之余讀孔氏書想見其為人適魯觀仲尼廟¶
　堂車服禮器諸生以時習禮其家余低徊留之不能¶
<pb:KR2k0048_WYG_014-4b>¶
　去云天下君王至于賢人衆矣當時則榮没則已焉¶
　孔子以布衣傳十餘世學者宗之自天子侯王中國¶
　言六藝者折衷於夫子可謂至聖矣(史記孔子世家/臚載甚詳而詞)¶
　(多蕪雜至有不可為訓者今従朱子刪本附以太史/公論賛庶㡬純粹以精焉復博採事蹟作孔子年譜)¶
　(以史記之次第為經而採經傳家語子史之言以為/緯畧其習見斥其不經有不可以嵗月稽者姑缺之)¶
　(所載各條與闕里舊志綱目前編稍異不敢執/以為是惟網羅故籍各紀其所信従者而已)¶
　年譜¶
　周靈王二十一年(魯襄公二/十二年)庚戌十有一月庚子孔¶
<pb:KR2k0048_WYG_014-5a>¶
　子生(史記孔子名丘字仲尼其先宋人父叔梁紇母/顔氏以魯襄公二十二年庚戌之嵗十一月庚)¶
　(子生孔子於魯昌平鄉陬邑無按孔氏成湯之後周/武王伐紂封㣲子啟於宋啟  子傳弟衍是為㣲仲)¶
　(仲傳世及煬公熈熈生弗父何遜國於弟厲公弗父/何以下世為宋卿何生宋父周周生世父勝勝生正)¶
　(考父考父生孔父嘉五世親盡别為公族故後以孔/為氏焉孔父生木金父木金父生睪夷夷生防叔防)¶
　(叔避華氏之禍奔魯防叔生伯夏伯夏生叔梁紇為/陬邑大夫初娶魯施氏無子庶子伯皮以足疾不嗣)¶
　(乃求婚顔氏禱於尼邱得孔子生而首上圩頂因名/曰丘初有麟吐玉書於闕里其文曰水精之子繼衰)¶
　(周而為素王至/是為聖兆云)¶
　靈王二十二年(襄公二/十三年)辛亥孔子年二嵗¶
<pb:KR2k0048_WYG_014-5b>¶
　靈王二十三年(襄公二/十四年)壬子孔子年三嵗父叔梁紇¶
　卒塟於防(家語孔子三嵗而/叔梁紇卒塟於防)¶
　靈王二十四年(襄公二/十五年)癸丑孔子年四嵗¶
　靈王二十五年(襄公二/十六年)甲寅孔子年五嵗¶
　靈王二十六年(襄公二/十七年)乙卯孔子年六嵗(史記孔子/為兒嬉戲)¶
　(常陳俎豆/設禮容)¶
　靈王二十七年(襄公二/十八年)丙辰孔子年七嵗(弟子顔/路生)¶
　景王元年(襄公二/十九年)丁巳孔子年八嵗¶
<pb:KR2k0048_WYG_014-6a>¶
　景王二年(襄公三/十年)戊午孔子年九嵗¶
　景王三年(襄公三/十一年)己未孔子年十嵗(弟子仲/由生)¶
　景王四年(昭公/元年)庚申孔子年十一嵗¶
　景王五年(昭公/二年)辛酉孔子年十二嵗(弟子漆/雕開生)¶
　景王六年(昭公/三年)壬戌孔子年十三嵗¶
　景王七年(昭公/四年)癸亥孔子年十四嵗¶
　景王八年(昭公/五年)甲子孔子年十五嵗(論語吾十有/五而志於學)¶
　景王九年(昭公/六年)乙丑孔子年十六嵗(弟子閔/損生)¶
<pb:KR2k0048_WYG_014-6b>¶
　景王十年(昭公/七年)丙寅孔子年十七嵗(史記是嵗季武/子卒平子嗣立)¶
　景王十一年(昭公/八年)丁卯孔子年十八嵗¶
　景王十二年(昭公/九年)戊辰孔子年十九嵗娶宋开官氏¶
　景王十三年(昭公/十年)己巳孔子年二十嵗仕魯為委吏¶
　子鯉生(史記孔子嘗為委吏料量平魚家語孔子娶/於宋之升官氏一嵗而生伯  魚之生也魯)¶
　(昭公以鯉魚賜孔子榮君之/貺故因以名曰鯉而字伯魚)¶
　景王十四年(昭公十/一年)庚午孔子年二十一嵗為司職¶
　吏(史記孔子嘗為/司職吏畜蕃息)¶
<pb:KR2k0048_WYG_014-7a>¶
　景王十五年(昭公十/二年)辛未孔子年二十二嵗¶
　景王十六年(昭公十/三年)壬申孔子年二十三嵗¶
　景王十七年(昭公十/四年)癸酉孔子年二十四嵗母顔氏¶
　卒合塟於防(禮記孔子既合塟於防曰吾聞之古也/墓而不墳今丘也東西南北之人也不)¶
　(可以弗識也於/是封之崇四尺)¶
　景王十八年(昭公十/五年)甲戌孔子年二十五嵗¶
　景王十九年(昭公十/六年)乙亥孔子年二十六嵗(禮記孔/子既祥)¶
　(五日彈琴而不成/聲十日而成笙歌)¶
<pb:KR2k0048_WYG_014-7b>¶
　景王二十年(昭公十/七年)丙子孔子年二十七嵗秋問官¶
　於郯子(左傳秋郯子來朝公與之宴昭子問焉曰少/昊氏烏名官何故也對曰吾祖也我知之昔)¶
　(黄帝氏以雲紀故為雲師而雲名炎帝氏以火紀故/為火師而火名共工氏以水紀故為水師而水名大)¶
　(昊氏以龍紀故為龍師而龍名其義一也我髙祖少/昊摯之立也鳯鳥適至故紀于鳥為鳥師而鳥名鳯)¶
　(鳥氏歴正也𤣥鳥氏司分者也伯趙氏司至者也青/鳥氏司啟者也丹鳥氏司閉者也祝鳩氏司徒也雎)¶
　(鳩氏司馬也鳴鳩氏司空也爽鳩氏司冦也鶻鳩氏/司事也五鳩鳩民者也五雉為五工正利器用正度)¶
　(量夷民者也九扈為九農正扈民無淫者也自顓頊/氏以來不能紀逺乃紀於近為民師而命以民事則)¶
　(不能故也孔子聞之見于郯子而學之既而告人曰/吾聞之天子失官學在四夷猶信  家語孔子之郯)¶
<pb:KR2k0048_WYG_014-8a>¶
　(遭程子於塗傾葢而語終日甚相親顧謂子路曰取/束帛以贈先生子路屑然對曰由聞之士不中門見)¶
　(女嫁無媒君子不以交禮也有間顧謂子路子路又/對如初孔子云由詩不云乎有美一人清揚婉兮邂)¶
　(逅相遇適我願兮今程子天下賢士也/於斯不贈則終身不能見也小子行之)¶
　景王二十一年(昭公十/八年)丁丑孔子年二十八嵗¶
　景王二十二年(昭公十/九年)戊寅孔子年二十九嵗¶
　景王二十三年(昭公二/十年)己卯孔子年三十嵗自魯適¶
　周問禮於老耼訪樂於萇𢎞既反而弟子益進是嵗¶
　冬齊景公適魯使大夫晏嬰迎孔子而見之(弟子冉/雍冉求)¶
<pb:KR2k0048_WYG_014-8b>¶
　(商瞿梁鱣生禮家語孔子謂南宫敬叔曰吾聞老耼/博古知今通  樂之原明道徳之歸則吾師也今將)¶
　(往矣對曰謹受命遂言于魯君與孔子車一乗馬二/匹豎子侍御敬叔與俱至周問禮於老耼訪樂於萇)¶
　(𢎞歴郊社之所考明堂之則察廟朝之度於是喟然/歎曰吾乃知周公之聖與周之所以王也及去老子)¶
　(送之曰吾聞富貴者送人以財仁者送人以言吾雖/不能富貴而竊仁者之號請送子以言乎凡當今之)¶
　(士聰明深察而近于死者好譏議人者也博辯𢎞逺/而危其身者好𤼵人之惡者也無以有已為人子者)¶
　(母以惡已為人臣者孔子曰敬奉教曰孔叢子夫子/適周見萇𢎞言終退萇𢎞語劉文公  吾觀仲尼有)¶
　(聖人之表河目而隆顙黄帝之形貌也修肱而龜背/長九尺有六寸成湯之容體也然言稱先王躬履謙)¶
　(讓洽聞强記博物不窮抑亦聖人之興者乎劉子曰/方今周室衰㣲而諸侯力争孔丘布衣聖將安施萇)¶
<pb:KR2k0048_WYG_014-9a>¶
　(𢎞曰堯舜文武之道或弛而墜禮樂崩喪亦正其統/紀而已矣既而夫子聞之曰吾豈敢哉亦好禮樂者)¶
　(也之家語孔子觀乎明堂覩四門墉有堯舜之容桀/紂  象而各有善惡之狀興廢之誡焉又有周公相)¶
　(成王抱之負斧扆南面以朝諸侯之圖焉孔子徘徊/而望之謂従者曰此周之所以盛也夫明鏡所以察)¶
　(形往古所以知今人主不務襲迹于其所以安存而/忽怠所以危亡未有異于却步而求及前人也豈不)¶
　(惑哉有又孔子觀周遂入太祖后稷之廟廟堂右階/之前  金人焉三緘其口而銘其背曰古之慎言人)¶
　(也戒之哉無多言多言多敗無多事多事多患安樂/必戒無行所悔勿謂何傷其禍將長勿謂何害其禍)¶
　(將大勿謂何殘其禍將然勿謂不聞神將伺人滔滔/不滅炎炎若何涓涓不壅終為江河綿綿不絶或成)¶
　(網羅毫末不扎將尋斧柯誠能慎之福之根也曰是/何傷禍之門也强梁者不得其死好勝者必遇其敵)¶
<pb:KR2k0048_WYG_014-9b>¶
　(盜憎主人民怨其上君子知天下之不可上也故下/之知衆人之不可先也故後之温恭慎徳使人慕之)¶
　(執雌持下人莫踰之人皆趨彼我猶守此人皆惑之/我獨不徙内蔵我智不示人技我雖尊髙人弗我害)¶
　(誰能如此江海雖左長於百川以其卑也天道無親/而能下人戒之哉孔子既讀斯文也顧謂弟子曰小)¶
　(子識之此言實而中情而信詩云戰戰兢兢如臨深/淵如履薄冰行身如此豈以口過患哉  史記孔子)¶
　(自周反乎魯弟子稍益進焉曰左傳齊侯田於沛招/虞人以弓不進公使執之辭  昔我先君之田也旃)¶
　(以招大夫弓以招士皮冠以招虞人臣不見皮冠故/不敢進乃舍之仲尼曰守道不如守官  史記齊景)¶
　(公與晏嬰狩因入魯景公問孔子曰昔秦穆公國小/處僻其霸何也對曰秦國雖小其志大處雖僻行中)¶
　(正身舉五羖爵之大夫起纍紲之中與語三日授之/以政以此取之雖王可也其霸小矣景公悦  左傳)¶
<pb:KR2k0048_WYG_014-10a>¶
　(鄭子産有疾謂子太叔曰我死子必為政唯有徳者/能以寛服民其次莫如猛夫火烈民望而畏之故鮮)¶
　(死焉水懦弱民狎而玩之則多死焉故寛難疾數月/而卒太叔為政不忍猛而寛鄭國多盜取人於雈苻)¶
　(之澤太叔悔之曰吾早従夫子不及此興徒兵以攻/雈苻之盜盡殺之盜少止仲尼曰善哉政寛則民慢)¶
　(慢則糾之以猛猛則民殘殘則施之以寛寛以濟猛/猛以濟寛政是以和詩曰民亦勞止汔可小康恵此)¶
　(中國以綏四方施之以寛也毋従詭隨以謹無良式/遏冦虐憯不畏明糾之以猛也柔逺能邇以定我王)¶
　(平之以和也又曰不競不絿不剛不柔布政優優百/禄是遒和之至也及子産卒仲尼聞之出涕曰古之)¶
　(遺愛/也)¶
　景王二十四年(昭公二/十一年)庚辰孔子年三十一嵗(弟子/顔回)¶
<pb:KR2k0048_WYG_014-10b>¶
　(高柴巫/馬施生)¶
　景王二十五年(昭公二/十二年)辛巳孔子年三十二嵗(弟子/端木)¶
　(賜/生)¶
　敬王元年(昭公二/十三年)壬午孔子年三十三嵗¶
　敬王二年(昭公二/十四年)癸未孔子年三十四嵗(是嵗春孟/僖子卒)¶
　(左傳昭公七年九月公至自楚孟僖子病不能相禮/乃講學之茍能禮者従之及其將死也召其大夫曰)¶
　(禮人之幹也無禮無以立吾聞將有達者曰孔丘聖/人之後也而滅于宋其祖弗父何以有宋而授厲公)¶
　(及正考父佐戴武宣三命滋益共故其鼎銘曰一命/而僂再命而傴三命而俯循牆而走亦莫余敢侮饘)¶
<pb:KR2k0048_WYG_014-11a>¶
　(于是粥于是以餬余口其共也如是臧孫紇有言曰/聖人有明徳者若不當世其後必有達人今其將在)¶
　(孔丘乎我若獲没必屬説與何忌于夫子使事之而/學禮焉以定其位故孟懿子與南宫敬叔師事仲尼)¶
　(仲尼曰能補過者君子也詩曰君/子是則是效孟僖子可則效已矣)¶
　敬王三年(昭公二/十五年)甲申孔子年三十五嵗是嵗秋昭¶
　公奔齊魯亂孔子適齊為髙昭子家臣以通乎景公¶
　(史記季平子與郈昭伯以鬬雞故得罪魯昭公昭公/率師擊平子平子與孟氏叔孫氏三家共攻昭公昭)¶
　(公師敗奔於齊齊處昭公乾侯其後頃之魯亂孔子/適齊為髙昭子家臣欲以通乎景公與齊大師語樂)¶
　(聞韶音學之三月不知肉味齊人稱之接家語孔子/在齊舍於外館景公造焉賔主之辭既  而左右白)¶
<pb:KR2k0048_WYG_014-11b>¶
　(曰周使適至言先王廟災景公復問災何王之廟也孔/子曰必釐王之廟公曰何以知之曰釐王變文武之制)¶
　(而作𤣥黄華麗之飾宫室崇峻輿馬奢侈而弗可振/故天殃所以加其廟焉俄頃果報釐王廟災景公驚)¶
　(起再拜曰善哉聖人之智過人逺矣何又孔子在齊/齊大旱春飢景公問于孔子曰如之  孔子曰凶年)¶
　(則乗駑馬力役不興馳道不修祈以幣王祭祀不懸/祀以下牲此賢君自貶以救民之禮也  又孔子見)¶
　(齊景公公説焉請置廪邱之邑以為養孔子辭而不/受出謂弟子曰吾聞君子當功受賞今吾言於齊君)¶
　(君未之有行而賜吾邑/其不知丘也亦甚矣)¶
　敬王四年(昭公二/十六年)乙酉孔子年三十六嵗居齊¶
　敬王五年(昭公二/十七年)丙戌孔子年三十七嵗(弟子原憲/樊須生)¶
<pb:KR2k0048_WYG_014-12a>¶
　(左傳昭公二十七年呉使延州來季子聘於上國博/檀弓延陵季子適齊於其反也其長子死塟於嬴)¶
　(之間孔子曰延陵季子呉之習於禮者也往而觀其/塟焉其坎深不至於泉其斂以時服既塟而封廣輪)¶
　(揜坎其髙可隠也既封左袒右還其封且號者三曰/骨肉歸復於土命也若䰟氣則無不之也無不之也)¶
　(而遂行孔子曰延陵季/子之於禮也其合矣乎)¶
　敬王六年(昭公二/十八年)丁亥孔子年三十八嵗居齊¶
　敬王七年(昭公二/十九年)戊子孔子年三十九嵗居齊¶
　敬王八年(昭公三/十年)己丑孔子年四十嵗(弟子澹臺/滅明生)¶
　敬王九年(昭公三/十一年)庚寅孔子年四十一嵗居齊(弟子/秦商)¶
<pb:KR2k0048_WYG_014-12b>¶
　(陳亢/生)¶
　敬王十年(昭公三/十二年)辛卯孔子年四十二嵗自齊返魯¶
　(是嵗魯昭公卒欲史記齊景公復問政孔子曰政在/節財景公悦將  以尼谿之田封孔子晏嬰不可異)¶
　(日景公止孔子曰奉子以季氏吾不能以季孟之間/待之又曰吾老矣弗能用也孔子遂行反乎魯  按)¶
　(鄆城縣志尼/谿即廩邱)¶
　敬王十一年(定公/元年)壬辰孔子年四十三嵗在魯(弟子/公西)¶
　(赤/生)¶
　敬王十二年(定公/二年)癸巳孔子年四十四嵗在魯(弟子/有若)¶
<pb:KR2k0048_WYG_014-13a>¶
　(生/)¶
　敬王十三年(定公/三年)甲午孔子年四十五嵗在魯(弟子/卜商)¶
　(生/)¶
　敬王十四年(定公/四年)乙未孔子年四十六嵗在魯(弟子/言偃)¶
　(生/)¶
　敬王十五年(定公/五年)丙申孔子年四十七嵗是嵗夏季¶
　平子卒桓子嗣立時季氏强僭其臣陽貨作亂専政¶
　孔子不仕而退脩詩書禮樂弟子彌衆(弟子曽參顔/辛生  史記)¶
<pb:KR2k0048_WYG_014-13b>¶
　(季桓子穿井得土缶中若羊問仲尼曰得狗仲尼曰/以丘所聞羊也丘聞之木石之怪䕫㒺兩水之怪龍)¶
　(罔象土之怪墳羊聘國語呉伐越墮㑹稽獲骨焉節/専車呉子使來好  且問之仲尼曰無以吾命賔𤼵)¶
　(幣於大夫及仲尼仲尼爵之既徹俎而燕客執骨而/問曰敢問骨何為大孔子曰丘聞之昔禹致羣臣於)¶
　(㑹稽之山防風氏後至禹殺而戮之其骨節専車此/為大矣客曰敢問誰守為神仲尼曰山川之靈足以)¶
　(紀綱天下者其守為神社稷之守為公侯皆屬於王/者客曰防風氏何守也仲尼曰汪芒氏之君也守封)¶
　(嵎之山者也為漆姓在虞夏為防風氏商為汪芒氏/于周為長狄今為大人客曰人長之極㡬何孔子曰)¶
　(焦僥氏長三尺短之至也長者不過十之數之極也/  史記桓子嬖臣曰仲梁懐與陽虎有隙陽虎欲逐)¶
　(懐公山不狃止之其秋懐益驕陽虎執懷桓子怒陽/虎因囚桓子與盟而釋之陽虎由此益輕季氏季氏)¶
<pb:KR2k0048_WYG_014-14a>¶
　(亦僭於宫室陪臣執國政是以魯自大夫以下皆僭/離於正道故孔子不仕退而修詩書禮樂弟子彌衆)¶
　(至自逺方莫/不受業焉)¶
　敬王十六年(定公/六年)丁酉孔子年四十八嵗在魯¶
　敬王十七年(定公/七年)戊戌孔子年四十九嵗在魯(弟子/顓孫)¶
　(師/生)¶
　敬王十八年(定公/八年)己亥孔子年五十嵗在魯(弟子宓/不齊生)¶
　(三史記公山不狃不得意於季氏因陽虎為亂欲廢/  桓之嫡更立其庶孽陽虎素所善者遂執季桓子)¶
　(桓子詐/之得脱)¶
<pb:KR2k0048_WYG_014-14b>¶
　敬王十九年(定公/九年)庚子孔子年五十一嵗夏公山弗¶
　狃以費畔季氏召孔子欲往而卒不行定公以孔子¶
　為中都宰一年四方皆則之(弟子顔髙冉孺伯䖍曹/䘏叔仲㑹生  史記公)¶
　(山不狃以費叛季氏使人召孔子孔子循道彌久温/温無所試莫能已用欲往而卒不行其後定公以孔)¶
　(子為中都宰一年四方皆則之由中都宰為司空由/司空為大司寇  家語孔子初仕為中都宰制為養)¶
　(生送死之節長幼異食强弱異任男女别途路無拾/遺器不雕偽市不二價為四寸之棺五寸之槨因邱)¶
　(陵為墳不封不樹行之一年而四方之諸侯則焉定/公謂孔子曰學子此法以治魯國何如孔子對曰雖)¶
　(天下可平何但/魯國而已哉)¶
<pb:KR2k0048_WYG_014-15a>¶
　敬王二十年(定公/十年)辛丑孔子年五十二嵗春由中都¶
　宰為司空進為大司寇夏相定公㑹齊侯于夾谷齊¶
　人歸魯侵地(家語孔子為司空乃别五土之性而物/各得其所生之宜咸得厥所先時季氏)¶
　(塟昭公於墓道之南孔子溝而合諸墓焉謂季桓子/曰貶君以彰已罪非禮也今合之所以掩夫子之不)¶
　(臣由司空為魯大司寇設法而不用無姦民命韓詩/外傳受命者必以其祖命之孔子為魯司寇  之曰)¶
　(宋公之子弗甫有孫魯孔丘命爾為司冦孔子曰弗/甫敦及厥辟將不堪公曰不妄  家語孔子為魯司)¶
　(寇與於蜡既賔事畢乃出遊于觀之上喟然而歎言/偃侍曰夫子何歎也孔子曰昔大道之行與三代之)¶
　(英吾未之逮也而有志焉大道之行天下為公選賢/與能講信修睦故人不獨親其親不獨子其子老有)¶
<pb:KR2k0048_WYG_014-15b>¶
　(所終壯有所用矜寡孤疾皆有所養貨惡其棄於地/不必蔵於已力惡其不出於身不必為人是以姦謀)¶
　(閉而不興盜竊亂賊不作故外户而不閉謂之大同今/大道既隠天下為家各親其親各子其子貨則為已力)¶
　(則為人大夫世及以為常城郭溝池以為固禹湯文武/成王周公由此而選未有不謹於禮禮之所興與天地)¶
　(並如有不由禮而在位者則以為殃言偃復問曰如/此乎禮之急也孔子曰夫禮先王所以承天之道以)¶
　(治人之情列于鬼神達于喪祭鄉射冠婚朝聘故聖/人以禮示之則天下國家可得以禮正矣  又孔子)¶
　(為魯司寇㫁獄訟皆進衆議者而問之曰子以為奚/若某以為何若皆曰云云如是然後夫子曰當従某)¶
　(子㡬是月又孔子為大司寇有父子訟者孔子同狴/執之三  不别其父請止夫子赦之季孫聞之不説)¶
　(曰司寇欺余曩告余曰國家必先以孝今戮一不孝/以教民孝不亦可乎而又赦之何哉冉有以告孔子)¶
<pb:KR2k0048_WYG_014-16a>¶
　(喟然歎曰嗚呼上失其道而殺其下非禮也不教以/孝而聴其獄是殺不辜也三軍大敗不可斬也獄犴)¶
　(不治不可刑也何者上教之不行罪不在民故也夫/慢令謹誅賊也徵斂無時暴也不誡責成虐也政無)¶
　(此三者然後刑可即也書云義刑義殺勿庸以即女/心惟曰未有順事言必教而後刑也既陳道徳以先)¶
　(服之而猶不可尚賢以勸之又不可即廢之又不可/而後以威憚之若是三年而百姓正矣其有邪民不)¶
　(従化者然後待之以刑則民皆知罪矣詩云天子是/毗俾民不迷是以威厲而不試刑措而不用  史記)¶
　(定公十年春及齊平齊大夫言於景公曰魯用孔丘/其勢危齊乃使使告魯為好㑹㑹于夾谷魯定公且)¶
　(以乗車好往孔子攝相事曰臣聞有文事者必有武/備有武事者必有文備古者諸侯出疆必具官以従)¶
　(請具左右司馬於左傳夏公㑹齊侯於祝其實夾谷/孔丘相犂彌言  齊侯曰孔丘知禮而無勇若使萊)¶
<pb:KR2k0048_WYG_014-16b>¶
　(人以兵刦魯侯必得志焉齊侯従之孔丘以公退曰/士兵之兩君合好而裔夷之俘以兵亂之非齊君所)¶
　(以命諸侯也裔不謀夏夷不亂華俘不干盟兵不逼/好於神為不祥於徳為愆義於人為失禮君必不然)¶
　(齊侯聞之遽辟之將盟齊人加於載書曰齊師出境/而不以甲車三百乗従我者有如此盟孔子使兹無)¶
　(還揖對曰而不返我汶陽之田吾以共命者亦如之/齊侯將享公孔丘謂梁邱據曰齊魯之故吾子何不)¶
　(聞焉事既成矣而又享之是勤執事也且犧象不出/門嘉樂不野合饗而既具是棄禮也若其不具用粃)¶
　(稗也用粃稗君辱棄禮名惡子盍圖之夫享所以昭/徳不昭不如其已也乃不果享  史記景公歸而大)¶
　(恐告其羣臣曰魯以君子之道輔其君而子獨以夷/狄之道教寡人使得罪于魯君為之奈何有司進對)¶
　(曰君子有過則謝以質小人有過則謝以文君若憚/之則謝以實於是齊侯乃歸所侵魯之鄆讙汶陽龜)¶
<pb:KR2k0048_WYG_014-17a>¶
　(隂之田/以謝過)¶
　敬王二十一年(定公十/一年)壬寅孔子年五十三嵗仕魯¶
　敬王二十二年(定公十/二年)癸卯孔子年五十四嵗夏使¶
　仲由為季氏宰墮三都收其甲兵叔孫氏墮郈季氏¶
　墮費孟氏不肯墮成圍之不克(弟子公孫龍生公家/語孔子言於定  曰)¶
　(臣聞家不蔵甲大夫無百雉之城古之制也今三家/過制請皆損之  左傳仲由為季氏宰將墮三都於)¶
　(是叔孫氏墮郈季氏將墮費公山不狃叔孫輒率費/人以襲魯公與三子入于季氏之宫登武子之臺費)¶
　(人攻之弗克入及公側孔子命申句須樂頎下伐之/費人北國人追之敗諸姑蔑二子奔齊遂墮費將墮)¶
<pb:KR2k0048_WYG_014-17b>¶
　(成公斂處父謂孟孫曰墮成齊人必至于北門且成/孟氏之保障也無成是無孟氏也子偽不知我將弗)¶
　(墮冬十二月/公圍成弗克)¶
　敬王二十三年(定公十/三年)甲辰孔子年五十五嵗仕魯¶
　敬王二十四年(定公十/四年)乙巳孔子年五十六嵗攝行¶
　相事誅少正卯與聞國政三月魯國大治齊人歸女¶
　樂季桓子受之三日不朝郊又不致膰於大夫孔子¶
　遂適衞主於顔濁鄒家(史記定公十四年孔子由大/司冦攝行相事有喜色門人)¶
　(曰聞君子禍至不懼福至不喜孔子曰有是言也不/曰樂其以貴下人乎於是誅魯大夫亂政者少正卯)¶
<pb:KR2k0048_WYG_014-18a>¶
　(與聞國政三月粥羔豚者弗飾賈男女行者别於塗/塗不拾遺四方之客至於邑者不求有司皆予之以)¶
　(歸誅家語孔子為魯司冦攝行相事於是朝政七日/而  亂政大夫少正卯戮之於兩觀之下尸於朝三)¶
　(日子貢進曰夫少正卯魯之聞人也今夫子為政而/始誅之或者為失乎孔子曰居吾語汝天下有大惡)¶
　(者五而盜竊不與焉一曰心逆而險二曰行僻而堅/三曰言偽而辯四曰記醜而博五曰順非而澤此五)¶
　(者有一於人則不免君子之誅而少正卯皆兼有之/其居處足以掫徒成黨其談説足以飾襃熒衆其强)¶
　(禦足以反是獨立此乃人之奸雄者也不可以不除/  又初魯之販羊有沈猶氏者常朝飲其羊以詐市)¶
　(人有公慎氏者妻淫不制有慎潰氏者奢侈踰法魯/之鬻六畜者飾偽以儲價孔子之為政也則沈猶氏)¶
　(不敢朝飲其羊公慎氏出其妻慎潰氏越境而徙三/月則鬻牛馬者不儲價賣羔豚者不加飾男女行者)¶
<pb:KR2k0048_WYG_014-18b>¶
　(别於途道不拾遺男尚忠信女尚貞順四方客至於/邑不求有司皆如歸焉其初國人謗之曰麛裘而鞞)¶
　(投之無戾鞞之麛裘投之無郵既而誦之曰衮衣章/甫實獲我有章甫衮衣恵我無私  史記齊人聞而)¶
　(懼曰孔子為政必霸霸則吾地近焉我之為先并矣/盍致地焉犂鉏曰請先嘗沮之沮之而不可則致地)¶
　(庸遲乎於是選齊國中女子好者八十人皆衣文衣/而舞康樂文馬三十駟遺魯君陳女樂文馬於魯城)¶
　(南髙門外季桓子㣲服往觀再三將受乃語魯君為/周道游往觀終日怠於政事子路曰夫子可以行矣)¶
　(孔子曰魯今且郊如致膰于大夫則吾猶可以止桓/子卒受齊女樂三日不聴政郊又不致膰俎于大夫)¶
　(孔子遂行宿于屯而師已送曰夫子則非罪孔子曰/吾歌可夫歌曰彼婦之口可以出走彼婦之謁可以)¶
　(死敗葢優哉游哉維以卒嵗師已返桓子曰孔子亦/何言師已以實告桓子喟然歎曰夫子罪我以羣婢)¶
<pb:KR2k0048_WYG_014-19a>¶
　(也夫山琴操季桓子受女樂孔子欲諫不得退而望/魯龜  作龜山操以喻季氏若龜山之蔽魯也曰予)¶
　(欲望魯兮龜山蔽之手無斧柯奈龜山何鄒史/記孔子去魯遂適衞主於子路妻兄顔濁  家)¶
　敬王二十五年(定公十/五年)丙午孔子年五十七嵗去衞¶
　將適陳過匡匡人以為陽虎而拘之既解還衞主蘧¶
　伯玉家見南子復去衞過曹去曹適宋司馬桓魋欲¶
　殺之去適陳主司城貞子家(史記衞靈公問孔子居/魯得禄㡬何對曰奉粟)¶
　(六萬衞人亦致粟六萬居頃之或譖孔子於衞靈公/靈公使公孫余假一出一入孔子恐獲罪焉居十月)¶
　(去衞將適陳過匡顔刻為僕以其䇿指之曰昔吾入/此由彼缺也匡人聞之以為魯之陽虎陽虎常暴匡)¶
<pb:KR2k0048_WYG_014-19b>¶
　(人於是遂止孔子孔子狀類陽虎拘焉五日孔子使/従者為甯武子臣於衞然後得去  家語孔子過匡)¶
　(匡人簡子以甲士圍之子路怒奮㦸將與戰孔子止/之曰惡有修仁義而不免士俗之惡者乎夫詩書之)¶
　(不講禮樂之不習是丘之過也若以述先王好古法/而為咎者則非丘之罪也命也夫由歌予和若子路)¶
　(彈琴而歌孔子和之曲三終匡人解甲而罷靈史記/孔子去匡即過蒲月餘返乎衞主蘧伯玉家  公夫)¶
　(人有南子者使人謂孔子曰四方之君子不辱欲與/寡君為兄弟者必見寡小君寡小君願見孔子辭謝)¶
　(不得已而見之夫人在絺帷中孔子入門北面稽首/夫人自帷中再拜環珮玉聲璆然孔子曰吾鄉為弗)¶
　(見見之禮答焉出史記孔子居衞靈公與夫人同車/宦者雍渠參乗  使孔子為次乗招摇市過之孔子)¶
　(曰吾未見好徳如好色者也于是醜之去衞過曹是/嵗魯定公卒孔子去曹適宋與弟子習禮大樹下宋)¶
<pb:KR2k0048_WYG_014-20a>¶
　(司馬桓魋欲殺孔子拔其樹孔子去弟子曰可以速/矣孔子曰天生徳於予桓魋其如予何適鄭遂至陳)¶
　(主於司城/貞子家)¶
　敬王二十六年(哀公/元年)丁未孔子年五十八嵗居陳(史/記)¶
　(孔子主司城貞子家嵗餘呉王夫差伐陳取三邑而/去  國語仲尼在陳有隼集于陳侯之庭而死楛矢)¶
　(貫之石砮其長尺有咫陳湣公使人以隼如仲尼之/館問之仲尼曰隼之來也逺矣此肅慎氏之矢也昔)¶
　(武王克商通道於九夷八蠻使各以其方賄來貢使/無忘職業於是肅慎氏貢楛矢石砮長尺有咫先王)¶
　(欲昭其令徳之致逺也以示後人使永監焉故名其/括曰肅慎氏之貢矢以分大姬配虞胡公而封諸陳)¶
　(古者分同姓以珍玉展親也分異姓以逺方之職貢/使無忘服也故分陳以肅慎氏之貢君若使有司求)¶
<pb:KR2k0048_WYG_014-20b>¶
　(諸故府其可得也使/求得之金櫝如之)¶
　敬王二十七年(哀公/二年)戊申孔子年五十九嵗去陳過¶
　蒲反於衞衞靈公不用晉趙氏家臣佛肸以中牟畔¶
　召孔子孔子欲往亦不果將西見趙簡子至河而反¶
　又主蘧伯玉家衞靈公問陳不對而行復如陳(史記/孔子)¶
　(居陳三嵗㑹晉楚争疆更伐陳及呉侵陳陳常被冦/於是去陳過蒲㑹公叔氏以蒲叛蒲人止孔子弟子)¶
　(有公良孺者以私車五乗従孔子其為人長賢有勇/力謂曰吾昔従夫子遇難於匡今又遇難於此命也)¶
　(已吾與夫子再罹難寧鬬而死鬭甚疾蒲人懼謂孔/子曰茍毋適衞吾出子與之盟出孔子東門孔子遂)¶
<pb:KR2k0048_WYG_014-21a>¶
　(適衞子貢曰盟可負耶孔子曰要盟也神不聴衞靈/公聞孔子來喜郊迎問曰蒲可伐乎對曰可靈公曰)¶
　(吾大夫以為不可今蒲衞之所以待晉楚也以衞伐/之無乃不可乎孔子曰其男子冇死之志婦人有保)¶
　(西河之志吾所伐者不過四五人靈公曰善哉不伐/蒲靈公老怠於政不用孔子孔子行佛肸為中牟宰)¶
　(趙簡子攻范中行氏伐中牟佛肸畔使人召孔子孔/子欲往不果行  史記孔子學鼓琴于師襄子十日)¶
　(不進師襄子曰可以益矣孔子曰丘已習其曲矣未/得其數也有間曰已習其數可以益矣孔子曰丘未)¶
　(得其志也有問曰已習其志可以益矣孔子曰丘未/得其為人也有間曰有所穆然深思焉有所怡然髙)¶
　(望而逺志焉曰丘得其為人黯然而黒頎然而長眼辟/如望羊心如王四國非文王其誰能為此也師襄子)¶
　(席再拜曰師葢云文王操也孔子既不得用於衞將/西見趙簡子至于河而聞竇鳴犢舜華之死也臨河)¶
<pb:KR2k0048_WYG_014-21b>¶
　(而歎曰美哉水洋洋乎丘之不濟此命也夫子貢趨/而進曰敢問何謂也孔子曰竇鳴犢舜華晉國之賢)¶
　(大夫也趙簡子未得志之時須此兩人而後従政及/其已得志而殺之乃従政丘聞之也刳胎殺夭則麒)¶
　(麟不至其郊竭澤涸魚則蛟龍不合隂陽覆巢毁卵/則鳯凰不翔何則君子諱傷其類也夫鳥獸之於不)¶
　(義也尚知避之而況乎丘哉乃還息乎陬鄉作息陬/操以哀之而反乎衞入主蘧伯玉家  水經註孔子)¶
　(適趙臨河不濟歎而作歌曰狄水衍兮風揚波舟楫/顛倒更相加歸來歸來胡為斯  孔叢子息鄹操曰)¶
　(周道衰㣲禮樂陵遲文武既墜吾將安歸周遊天下/靡邦可依鳯凰不識珍寳梟鴟眷焉顧之慘然心悲)¶
　(巾車命駕將適唐都黄河洋洋攸攸之魚臨津不濟/還轅息鄹傷子道窮哀彼無辜翺翔於衞復我舊廬)¶
　(従吾所好其樂只且之史記他日靈公問兵陳孔子/曰俎豆之事則常聞  軍旅之事未之學也明日與)¶
<pb:KR2k0048_WYG_014-22a>¶
　(孔子語見蜚鴻仰視之色不在孔子孔子遂行復如/陳夏衞靈公卒立孫輒是為衞出公六月趙鞅内太)¶
　(子蒯瞶/於戚)¶
　敬王二十八年(哀公/三年)己酉孔子年六十嵗居陳是嵗¶
　秋季桓子卒康子代立遺言謂康子必召孔子其臣¶
　止之康子乃召冉求(史記哀公三年齊助衞圍戚以/太子蒯瞶在故也夏魯桓釐廟)¶
　(燔魯家語孔子在陳陳湣公就之燕遊焉行路之人/云  司鐸災及宗廟以告孔子子曰所及者其桓僖)¶
　(之廟公曰何以知之子曰禮祖有功而宗有徳故不/毁其廟焉今桓僖之親盡矣又功徳不足以存其廟)¶
　(而魯不毁是以天災加之三日魯使至問焉則桓僖/也湣公謂子貢曰吾乃今知聖人之可貴對曰君今)¶
<pb:KR2k0048_WYG_014-22b>¶
　(知之可矣未若専其道而行其化之善也㡬史記秋/季桓子病輦而見魯城喟然歎曰昔此國  興矣以)¶
　(吾獲罪於孔子故不興也顧謂其嗣康子曰我即死/若必相魯相魯必召仲尼後數日桓子卒康子代立)¶
　(已塟欲召仲尼公之魚曰昔吾先君用之不終終為/諸侯笑今又用之倘不能終是再為諸侯笑康子曰)¶
　(則誰召而可曰必召冉求於是使使召冉求冉求將/行孔子曰魯人召求非小用之將大用之也是日孔)¶
　(子有歸歟之歎子貢知孔子思歸送/冉求因誡曰即用以孔子為招云)¶
　敬王二十九年(哀公/四年)庚戌孔子年六十一嵗自陳遷¶
　於蔡(史記哀公四年孔/子自陳遷於蔡)¶
　敬王三十年(哀公/五年)辛亥孔子年六十二嵗居蔡(是嵗/秋齊)¶
<pb:KR2k0048_WYG_014-23a>¶
　(景公/卒)¶
　敬王三十一年(哀公/六年)壬子孔子年六十三嵗自蔡如¶
　葉復返蔡楚子遣使來聘孔子阨於陳蔡之間至楚¶
　楚昭王將以書社地封孔子令尹子西不可乃止又¶
　反乎衞(史記孔子自蔡如葉葉公問政孔子曰政在/來逺附邇他日葉公問孔子於子路子路不)¶
　(對孔子去葉反乎蔡三有遇長沮桀溺荷條丈人事/  史記孔子遷于蔡  嵗呉伐陳楚救陳軍於城父)¶
　(聞孔子在陳蔡之間楚使人聘孔子孔子將往拜禮/陳蔡大夫謀曰孔子賢者所譏刺皆中諸侯之疾今)¶
　(日久留陳蔡之間諸大夫所設行皆非仲尼之意今/楚大國也來聘孔子孔子用於楚則陳蔡用事大夫)¶
<pb:KR2k0048_WYG_014-23b>¶
　(危矣於是乃相與𤼵徒役圍孔子於野不得行絶糧/従者病莫能興孔子講誦絃歌不衰孔子知弟子有)¶
　(愠心乃召子路而問焉曰詩云匪兕匪虎率彼曠野/吾道非耶吾何為於此子路曰意者吾未仁耶人之)¶
　(不我信也意者吾未智耶人之不我行也孔子曰有/是乎由譬使仁者而必信安有伯夷叔齊使智者而)¶
　(必行安有王子比干子路出子貢入見孔子曰賜詩/云匪兕匪虎率彼曠野吾道非耶吾何為於此子貢)¶
　(曰夫子之道至大也故天下莫能容夫子夫子盍少/貶焉孔子曰賜良農能稼而不能為穡良工能巧而)¶
　(不能為順君子能修其道綱而紀之統而理之而不/能為容今爾不修爾道而求為容賜而志不逺矣子)¶
　(貢出顔回入見孔子曰詩云匪兕匪虎率彼曠野吾/道非耶吾何為於此顔淵曰夫子之道至大故天下)¶
　(莫能容雖然夫子推而行之不容何病不容然後見/君子夫道之不修也是吾醜也夫道既已大修而不)¶
<pb:KR2k0048_WYG_014-24a>¶
　(用是有國者之醜也不容何病不容然後見君子孔/子欣然而笑曰有是哉顔氏之子使爾多財吾為爾)¶
　(宰於是使子貢至楚楚昭王興師迎孔子然後得免/昭王將以書社地七百里封孔子楚令尹子西曰王)¶
　(之使使諸侯有如子貢者乎曰無有王之輔相有如/顔回者乎曰無有王之將率有如子路者乎曰無有)¶
　(王之官尹有如宰子者乎曰無有且楚之祖封于周/號為子男五十里今孔丘述三王之法明周召之業)¶
　(王若用之則楚安得世世堂堂方數千里乎夫文王土/在豐武王在鎬百里之君卒王天下今使孔丘得據)¶
　(壤賢弟子為佐非楚之福也昭王乃止其秋楚昭王/卒於城父孔子自楚反乎衞  按顔子已先一嵗卒)¶
　(不應同與斯難考論語在陳絶糧當在哀公/二年去衞適陳顔子二十九嵗時也附攷)¶
　敬王三十二年(哀公/七年)癸丑孔子年六十四嵗居衞衞¶
<pb:KR2k0048_WYG_014-24b>¶
　君輒欲得孔子為政(史記哀公七年呉與魯㑹繒徴/百牢太宰嚭召季康子季康子)¶
　(使子貢往然後得已孔子曰魯衞之政兄弟也是時/衞君輒父不得立在外諸侯數以為讓而孔子弟子)¶
　(多仕於衞衞君欲得孔子為政子路曰衞君/待子而為政子將奚先子曰必也正名乎)¶
　敬王三十三年(哀公/八年)甲寅孔子年六十五嵗居衞¶
　敬王三十四年(哀公/九年)乙卯孔子年六十六嵗居衞(是/嵗)¶
　(夫人开官/氏卒於魯)¶
　敬王三十五年(哀公/十年)丙辰孔子年六十七嵗居衞(禮/記)¶
　(伯魚之母死期而猶哭夫子聞之曰誰與哭者門/人曰鯉也夫子曰嘻其甚也伯魚聞之遂除之)¶
<pb:KR2k0048_WYG_014-25a>¶
　敬王三十六年(哀公十/一年)丁巳孔子年六十八嵗居衞¶
　是嵗春冉求為季氏將與齊戰有功冬季康子召孔¶
　子孔子歸魯然魯終不能用孔子孔子亦不求仕乃¶
　敘書傳禮記刪詩正樂序易彖繫象説卦文言弟子¶
　葢三千焉身通六藝者七十二人(史記冉有為季氏/將師與齊戰於郎)¶
　(克之季康子曰子之於軍旅學之乎性之乎冉有曰/學之於孔子季康子曰孔子何如人哉對曰用之有)¶
　(名播之百姓質諸鬼神而無憾求之至于此道雖累/千社夫子不利也康子曰我欲召之可乎對曰欲召)¶
　(之則毋以小人間之則可矣衞孔文子將攻太叔問/䇿於仲尼仲尼辭不知退而命載而行曰鳥能擇木)¶
<pb:KR2k0048_WYG_014-25b>¶
　(木豈能擇鳥乎文子固止之㑹季康子逐公華公賔/公林以幣迎孔子孔子歸魯魯哀公問政對曰政在)¶
　(選臣季康子問政曰舉直錯諸枉則枉者直康子患/盜孔子曰茍子之不欲雖賞之不竊  左傳季孫欲)¶
　(以田賦使冉有訪諸仲尼仲尼曰丘不識也三𤼵卒/曰子為國老待子而行若之何子之不言也仲尼不)¶
　(對而私於冉有曰君子之行也度於禮施取其厚事/舉其中斂従其薄如是則以邱亦足矣若不度於禮)¶
　(而貪冒無厭則雖以田賦將又不足且子季孫若欲/行而法則周公之典在若欲茍而行又何訪焉弗聴)¶
　(時史記然魯終不能用孔子孔子亦不求仕孔子之/  周室㣲而禮樂廢詩書缺追跡三代之禮序書傳)¶
　(上紀唐虞之際下至秦繆編次其事觀夏殷所損益/曰後雖百世可知也以一文一質周監二代郁郁乎)¶
　(文哉吾従周故書傳禮記自孔氏孔子語魯太師樂/又曰吾自衞反魯然後樂正雅頌各得其所古者詩)¶
<pb:KR2k0048_WYG_014-26a>¶
　(三千餘篇及至孔子去其重取可施於禮義上采契/后稷中述殷周之盛下至幽厲之缺始於衽席故曰)¶
　(闗雎之亂以為風始鹿鳴為小雅始文王為大雅始/清廟為頌始三百五篇孔子皆絃歌之以求合韶武)¶
　(雅頌之音禮樂自此可得而述以備王道成六藝孔/子晚而喜易序彖繫象説卦文言讀易韋編三絶曰)¶
　(假我數年若是我於易則彬彬矣孔子以詩書禮樂/教弟子葢三千焉身通六藝者七十有二人如顔濁)¶
　(鄒之徒頗受業者甚衆之琴操孔子歴聘諸侯諸侯/莫能任自衞反魯幽谷  中見香蘭獨秀喟然歎曰)¶
　(夫蘭當為王者香今乃與衆草為伍乃止車援琴鼓/之自傷不遇於時託辭於幽蘭云習習谷風以隂以)¶
　(雨之子于歸逺送於野何彼蒼天不得其所逍遥九/州無所定處時人闇蔽不知賢者年紀逝邁一身將)¶
　(老也孔叢子哀公使以幣如衞迎夫子而卒不能常/用  故夫子作邱陵之歌曰登彼邱陵峛崺其阪仁)¶
<pb:KR2k0048_WYG_014-26b>¶
　(道在邇求之若逺遂迷不復自嬰屯蹇喟然迴慮題/彼泰山鬱確其髙梁甫迴連枳棘𠑽路陟之無縁欲)¶
　(伐無柯患兹蔓延惟/以永歎涕霣潺湲)¶
　敬王三十七年(哀公十/二年)戊午孔子年六十九嵗在魯¶
　(是年子鯉卒氏左傳夏五月昭夫人孟子卒孔子與/弔適季氏季  不絻成絰而拜冬十二月螽季孫問)¶
　(諸仲尼仲尼曰丘聞之火伏而後/蟄者畢今火猶西流司歴過也)¶
　敬王三十八年(哀公十/三年)己未孔子年七十嵗在魯¶
　敬王三十九年(哀公十/四年)庚申孔子年七十一嵗春魯¶
　西狩獲麟孔子作春秋是嵗夏齊陳恒弑簡公孔子¶
<pb:KR2k0048_WYG_014-27a>¶
　請魯侯討之三家不可(左傳哀公十四年春西狩於/大野叔孫氏之車子鉏商獲)¶
　(麟以為不祥以賜虞人仲尼觀之曰麟也然後取之/  家語春狩大野叔孫氏車子鉏商獲獸以為不祥)¶
　(使人告孔子曰有麏而角者何也孔子往觀之曰麟/也胡為來哉反袂拭面涕泗沾襟曰吾道窮矣乃歌)¶
　(曰唐虞世兮麟鳯遊今非其時來何求麟兮麟兮我/心憂  史記孔子乃因史記作春秋上自隠公元年)¶
　(下迄哀公十四年凡十有二公據魯親周故殷運之/三代約其文辭而指博故呉楚之君自稱王而春秋)¶
　(貶之曰子踐土之㑹實召周天子而春秋諱之曰天/王狩於河陽推此類以繩當世貶損之義後有王者)¶
　(舉而明之春秋之義行則天下亂臣賊子懼焉孔子/在位聴訟文辭有可與人共者弗獨有也至於為春)¶
　(秋筆則筆削則削游夏之徒不能賛一辭弟子之受/春秋孔子曰後世知丘者以春秋而罪丘者亦以春)¶
<pb:KR2k0048_WYG_014-27b>¶
　(秋伐左傳齊陳恒弑其君壬於舒州孔丘三日齋而/請  齊三公曰魯為齊弱久矣子之伐之將若之何)¶
　(對曰陳恒弑其君民之不與者半以魯之衆加齊之/半可克也公曰子告季孫孔子辭退而告人曰吾以)¶
　(従大夫之後也/故不敢不言)¶
　敬王四十年(哀公十/五年)辛酉孔子年七十二嵗(是嵗子/路死於)¶
　(衞之左傳衞太子蒯聵自戚入於衞迫孔悝於厠强/盟  遂刦以登臺欒寧使告季子季子將入遇子羔)¶
　(將出曰門已閉矣季子曰吾姑至焉子羔曰弗及不/踐其難季子曰食焉不避其難子羔遂出子路入及)¶
　(門公孫敢門焉曰無入為也季子曰是公孫也求利/焉而逃其難由不然利其禄必救其難有使者出乃)¶
　(入曰太子焉用孔悝雖殺之必或繼之且曰太子無/勇若燔臺半必舍孔叔太子聞之懼下石乞孟黶敵)¶
<pb:KR2k0048_WYG_014-28a>¶
　(子路以戈擊之㫁纓子路曰君子死冠不免結/纓而死孔子聞衞亂曰柴也其來由也死矣)¶
　敬王四十一年(哀公十/六年)壬戌孔子年七十三嵗夏四¶
　月己丑孔子卒塟魯城北泗水上弟子皆服心喪三¶
　年而去惟子貢廬于墓上凡六年(禮記孔子早作負/手曳杖逍遙于門)¶
　(歌曰泰山其頽乎梁木其壞乎哲人其萎乎既歌而/入當户而坐子貢聞之曰泰山其頽則吾將安仰梁)¶
　(木其壞哲人其萎則吾将安放夫子殆將病也遂趨/而入孔子曰賜爾來何遲也夏后氏殯于東階之上)¶
　(則猶在阼也殷人殯於兩楹之間則與賔主夾之也/周人殯於西階之上則猶賔之也而丘也殷人也予)¶
　(疇昔之夜夢坐奠於兩楹之間夫明王不作而天下/其孰能宗子予殆將死也葢寢疾七日而殁  史記)¶
<pb:KR2k0048_WYG_014-28b>¶
　(孔子卒哀公誄之曰旻天不弔不憖遺一老俾屏予/一人以在位煢煢予在疚嗚呼哀哉尼父無自律)¶
　(禮記孔子之喪門人疑所服子貢曰昔夫子之喪顔/淵如喪子而無服喪子路亦然今請喪夫子若喪父)¶
　(而無服襲家語孔子之喪公西赤掌殯塟焉哈以蔬/米三貝  衣十有一稱加朝服一冠章甫之冠珮象)¶
　(環徑五寸而綨組綬桐棺四寸柏槨五寸飾廧置翣/設披周也設崇殷也綢練設旐夏也兼用三代禮所)¶
　(以尊師且備古也塟于魯城北泗水上藏入地不及/泉而封為偃斧之形髙四尺樹松栢為志焉  禮記)¶
　(孔子之喪二三子皆絰而出羣居則絰出則否三史/記孔子塟魯城北泗水上弟子皆服心喪三年  年)¶
　(心喪畢相訣而去則哭各復盡哀或復留惟子貢廬/於冡上凡六年然後去弟子及魯人往従冡而家者)¶
　(百有餘室因/命曰孔里)¶
<pb:KR2k0048_WYG_014-29a>¶
　孔門弟子¶
　史記孔子以詩書禮樂教弟子葢三千焉身通六藝¶
　者七十有二人　孔子曰受業身通者七十七人皆¶
　異能之士也吕氏春秋孔子周流海内再干世主如¶
　齊至衞所見八十餘君委贄為弟子者三千人達徒¶
　七十人七十人者萬乗之主得一用可為師淮南子¶
　孔子弟子七十養徒三千人皆入孝出悌言為文章¶
　行為儀表教之所成也家語衞將軍文子曰吾聞孔¶
<pb:KR2k0048_WYG_014-29b>¶
　子之施教也先之以詩書而道之以孝悌説之以仁¶
　義觀之以禮樂成之以文徳葢入室升堂者七十有¶
　餘人尚書大傳周文王胥附奔輳先後禦侮謂之四¶
　鄰以免乎羑里之害懿子曰夫子亦有四鄰乎孔子¶
　曰吾有四友焉自吾得回也門人加親是非胥附乎¶
　自吾得賜也逺方之士日至是非奔輳乎自吾得師¶
　也前有光後有輝是非先後乎自吾得由也惡言不¶
　至于門是非禦侮乎尸子仲尼志意不立子路侍儀¶
<pb:KR2k0048_WYG_014-30a>¶
　服不修公西華侍禮不習子游侍辭不辯宰我侍忘¶
　忽古今顔回侍節小物冉伯牛侍曰吾以六子自勵¶
　也論語摘輔象仲尼素王以顔淵為司徒子路為司¶
　空¶
　(孔門弟子史記載七十七人家語載七十六人古本/家語有顔何亦七十七人杜氏通典載八十三人歴)¶
(大代従祀去取不一謹按代之制廣徴而確覈之於史/  清㑹典従祀弟子循前)¶
　(記黜公伯寮取七十六人有史記之所未載者益以/家語中之陳亢琴牢縣亶三人通典中之蘧瑗林放)¶
　(二人復躋左丘明一人進牧皮一人於是四配祀二/位十一哲祀十位左廡祀三十五位右廡祀三十四)¶
<pb:KR2k0048_WYG_014-30b>¶
　(位通計八十三人視前代較為明備矣遷史記諸賢/僅以論語問答為文學士講習之書無藉臚舉而闕)¶
　(里舊志萃羣説以為小傳時有割截失厥本義此志/敘述諸賢姓氏齒貫悉本史記而取家語之互異者)¶
　(並列之言行則博覽羣書擇尤雅者各自為條稍次/第其先後而録之而論孟諸書人所習見者不複陳)¶
　(焉言行不傳者仍其舊畧之凡稗官外記詞涉附㑹/而不衷於理者槩不參入後之仰止聖門欲得升堂)¶
　(入室之芳躅者庶有/取焉詳諸賢言行)¶
　¶
　¶
　山東通志巻十一之一¶
