# -*- mode: mandoku-view; -*-
#+TITLE: 山東通志
#+DATE: 2015-08-24 22:42:08.763412
#+PROPERTY: ID KR2k0048
#+PROPERTY: BASEEDITION WYG    
#+PROPERTY: JUAN 卷二十八之三
<pb:KR2k0048_WYG_044-1a>¶
欽定四庫全書¶
　山東通志卷二十八之三¶
　　人物三(明代/)¶
明¶
　牛　諒(字士良東平人洪武元年舉秀才為典簿出/使安南宣諭威德還稱㫖擢工部主事進本)¶
　(部侍郎六年拜禮部尚書定釋奠禮及大祀分獻禮/又考訂歴代帝王廟祀儀制上從而斟酌命定焉諒)¶
　(生平著述甚多為世誦/法蓋明初實學士也)¶
　劉興祖(歴城人自父母以上凡六䘮未𦵏興祖傭力/經營分年遞舉每窆一棺則親操畚鍤負土)¶
<pb:KR2k0048_WYG_044-1b>¶
　(成墳洪武二年詔有司/旌其門併賜粟帛有差)¶
　杜　澤(字子潤沂水人以儒士授本學訓導洪武間/朝京師上御文華殿命講洪範陞詹事府正)¶
　(詹終吏/部尚書)¶
　李仕魯(字宗孔濮州人少篤學得朱子之傳太祖固/知之洪武中詔求能為朱氏學者有司舉魯)¶
　(入見太祖喜曰吾求子久矣除黄州同知旋即召入/為大理卿時帝頗好釋氏其徒日益横仕魯力爭疏)¶
　(凡數十上皆不納仕魯故剛介乃遽請曰陛下既深/溺其教臣言不入願還陛下笏乞賜骸骨歸田里遂)¶
　(置笏于地帝大怒命武士捽搏之立死/階下數嵗後帝乃悔悟詔贈其官一等)¶
　宋　亮(字均禮魚臺人魁梧英發涉獵經史洪武八/年辟本縣儒學訓導復應經明行修之詔拜)¶
<pb:KR2k0048_WYG_044-2a>¶
　(福建右参政能以亷潔慈/惠致聲譽時論頗引重之)¶
　谷　珍(濟南衛人官鴻臚寺序/班洪武中以孝義旌表)¶
　王　璉(長山人學問精密師事宋濓中洪武甲子觧/元至京召見擢史館編修選入文華堂肄業)¶
　(尋攝御史按河南回奏稱㫖上說謂近臣曰/文華堂諸生如王璉等皆異日將相才也)¶
　儀　智(字居貞髙密人洪武初由教官擢知髙郵州/精亷公明勤于政事永樂中累官湖廣右布)¶
　(政以言事謫流河湖廣都指揮使龔忠入見成祖問/湘間老儒尚有存者否忠以儀智對即日召之擢禮)¶
　(部侍郎時皇太孫方出閣選擇老成共推智明理守/正廷臣無與比者智輔導十四年致仕卒年八十一)¶
　(贈禮部尚書太/子少師謚文簡)¶
<pb:KR2k0048_WYG_044-2b>¶
　郭　清(字仲厚堂邑人初名敦洪武中由鄉薦歴官/至知衢州府興革利弊賑䘏貧民嘗舎内躬)¶
　(蠶簇成鞶帶人謂仁政之應在衢七年以坐累左遷/後復拜監察御史陞参政帝謂敦有大臣體陞禮部)¶
　(右侍郎賜名清轉户部尚書殁/之後家無餘蓄賜祭𦵏如例)¶
　滿福周(章丘人一統志作滿甫器宇端重通經史練/達事要明初以人才赴召授浙江左布政聲)¶
　(績著/聞)¶
　師　逵(字九達東阿人洪武中以國子生擢監察御/史堅貞直道陞陜西按察使時囚多淹抑逵)¶
　(至旬月囹圄空虚歴兵吏二部侍郎陞/户部尚書卒于官遣官諭祭𦵏如例)¶
　郭　魯(東阿人父履洪武甲子舉人為欒城教諭坐/在任九年士無中式謫戌雲南後魯及弟純)¶
<pb:KR2k0048_WYG_044-3a>¶
　(詣闕上疏請代其父詞曰李密孫男尚能報其祖母/緹縈女子猶得贖其父刑今臣父病體衰羸年垂六)¶
　(十跋涉萬里道路艱危桑榆之景無多客死之期立/至有親至此生子奚為書奏上憐之召還仍用為鄞)¶
　(縣教/諭)¶
　侯　庸(字景中平度州人七嵗父坐累謫閩稍長母/告之庸輙悲痛誓贖父罪乃篤志力學舉洪)¶
　(武乙丑進士擢給事中請納官代父上嘉其請赦父/罪俾乗傳躬至謫所迎歸侍養庸累官至吏部侍郎)¶
　丁志芳(聊城人洪武乙丑進士以吳橋令行取/監察御史靖難兵入金川門志芳死之)¶
　趙　仁(寧海州人洪武初以薦起家五軍都督府斷/事以審獄平允擢都御史調兵部尚書卒)¶
　周　榮(字國華蓬莱人初為靈璧縣丞坐累逮刑部/耆老羣赴輦下稱其賢太祖賜鈔八十錠綺)¶
<pb:KR2k0048_WYG_044-3b>¶
　(羅衣各一襲命禮部宴榮及耆老而還其任未幾即/補靈璧知縣隨擢河南知府益著政聲後以建言稱)¶
　(旨陞河南/左布政使)¶
　髙　翼(棲霞人洪武中以才行卓異薦于朝/累官至左都御史後佐師雲南有功)¶
　李　昇(長清人發身軍伍洪武中以戰功官至都指/揮僉事永樂初進指揮同知子剛驍勇有謀)¶
　(亦以功陞/後軍僉事)¶
　張　本(字致中東阿人洪武中以國子生授江都知/縣永樂中陞揚州知府進江西参政毎事躬)¶
　(理吏無容奸召為工部侍郎以事謫交阯起為刑部/侍郎治獄平恕洪熙初陞兵部尚書兼都察院事召)¶
　(留行在後兼太子/介有守竭忠國事)　(客總户部事本亷/之日家無餘貲)¶
<pb:KR2k0048_WYG_044-4a>¶
　劉　寧(汶上人洪武中以監生任刑部主事剛毅亷/明不受私謁夫人安氏方櫛髪有以𤓰盛銀)¶
　(餽者夫人被髪急呼僕拘送于朝上賜/元寶四錠綵縀八疋官至太僕寺少卿)¶
　朱　俊(德平人為諸生事繼母至孝備極艱苦/年七十餘卒里中私謚曰孝惠先生)¶
　黄　福(字汝錫昌邑人洪武中以鄉貢擢龍江衛經/歴上書論國計超拜工部侍郎永樂間陞刑)¶
　(部尚書交阯平命福往鎮之交人戴之如父累遷少/保屢疏論事皆切時務卒之日家無百緡謚忠宣)¶
　張　時(字本逸䝉隂人洪武中由鄉薦歴刑科給事/中宣德初擢知順德府九載奏最陞山西参)¶
　(政民赴闕留之復畱/蒞事卒祀鄉賢祠)¶
　王　麟(字應隆魚臺人性倜儻洪武中以太學生拜/刑部郎中擢湖廣左参政坐誣左遷永樂初)¶
<pb:KR2k0048_WYG_044-4b>¶
　(拜廣西右参政督軍討交阯所向克敵/進階嘉議大夫資政卿罹瘴毒卒于官)¶
　吕　讓(字克遜即墨人洪武戊辰年進士授行人遣/諭安南國王王餽以黄金讓却之曰尉佗以)¶
　(區區之越與天子抗衡是召禍者也陸賈受其金以/分諸子是茍利者也王顧以尉佗自處而以陸賈處)¶
　(人何其陋哉王竟無以/對後終陜西僉事道)¶
　宋　性(德州人洪武中由國子生為刑部主事治獄/多平反出為湖廣按察副使尋調陜西永樂)¶
　(初以四川布政司参政差委馬湖監採巨木山谷紆/阻輓運維艱性䖍禱月餘忽山水暴漲木從嵎中出)¶
　(衆咸以為神進行在刑部侍郎隨上北征所建議皆/當上意嘗賜馬蹄金二錠後被譖籍其家篋無餘貲)¶
　(惟賜金在焉帝始知其亷而誣也/詔復其官因賜田十頃以周恤之)¶
<pb:KR2k0048_WYG_044-5a>¶
　羅　縉(歴城庠生事母至孝國舅氏貧啞母嘗念之/縉迎養終身與母同其供養備極甘㫖人皆)¶
　(以為/難)¶
　臧　哲(諸城人洪武中儒士為兵馬指揮發奸摘伏/不避權貴上嘉之累官廣西布政使以亷介)¶
　(稱丁憂居家勅賜/錢米優異之尋卒)¶
　孫文義(館陶人舊名文進洪武辛未進士拜監察御/史監造榆林版籍有功御筆改名文義尋為)¶
　(權奸所擠卒于/官年四十一)¶
　李　驥(字尚德郯城人洪武癸酉舉人官户科給事/中時關市譏商旅發及囊箧驥奏止之尋坐)¶
　(事免建文時薦起新鄉知縣㑹丁内艱士民詣闕奏/畱不許永樂初補授東安縣民有婺婦子被殺驥驗)¶
<pb:KR2k0048_WYG_044-5b>¶
　(之有齒齧痕乃檄城隍神明旦有狼死于其所薦擢/刑部郎中仁宗時為御史宣德五年巡視倉場有軍)¶
　(盜倉粟驥執而鞫之其父愬刑部云驥得同盗某賄/故置某不論而獨坐其子侍郎施禮抵驥于法帝曰)¶
　(御史既納賄則不擒盗矣改命都察院再訊果得其/枉名遂震加勑授河南知府時河南多盗驥令州縣)¶
　(設火甲法一户被盗一甲償之自是人皆改行伊藩/素虐民驥每捕治其校卒蒞郡六年年七十卒于官)¶
　周　璿(諸城人洪武丙子舉人累官右僉/都御史靖難兵入金川門璿死之)¶
　韓克忠(字守信城武人洪武丁丑廷對第一授翰林/院修撰學行淳實擢國子司業興敝補壊修)¶
　(明學政論者謂祭酒宋/訥後克忠足以繼之)¶
　王　讓(字宗禮益都人㓜勤敏好學事親極孝嘗廬/墓致湧泉之應洪武末由鄉薦授國子學錄)¶
<pb:KR2k0048_WYG_044-6a>¶
　(施教以孝為先文皇帝以是擢用簡侍皇太孫讓卑/謙自牧而委曲規諷切中事情皇太孫尤禮重之及)¶
　(即位首陞讓為/吏部右侍郎)¶
　王　彬(字文質東平人洪武丁丑進士為御史巡撫/淮揚靖難兵至彬與指揮崇剛共守揚城指)¶
　(揮王禮欲降彬繋之獄外禦内防七日不解甲有力/士能舉千斤彬嘗以自隨靖難兵飛書城中有縛王)¶
　(御史者官三品左右憚力士不敢發禮弟宗厚賂力/士母誘其子出㑹彬解甲浴盤中為千户徐政張勝)¶
　(執送燕軍/不屈死之)¶
　鄧　璲(髙密人洪武辛巳舉于鄉任南和教諭攝縣/事靖難兵起璲嬰城固守坐是謫戌興州竟)¶
　(死于/配所)¶
<pb:KR2k0048_WYG_044-6b>¶
　耿　通(齊東人洪武壬午舉人任刑科都給事中以/諫顯嘗侍太宗御案鎮紙金獅子欲墜通趨)¶
　(正之上謂曰一器之微置于危處則危置于安處則/安通曰願陛下安不㤀危天下幸甚上嘉納之尋擢)¶
　(大理寺卿奉詔往安南諭以以/小事大之禮由是安南臣服)¶
　王　璡(字器之日照人博通經史尤長于春秋初為/教授坐事謫逺方洪武末以賢能薦授寧波)¶
　(知府毎日四鼓升堂秉燭視事公餘輙詣學課諸生/以是諸生誦習母敢稍懈自奉儉約一日饌用魚羮)¶
　(璡怒其妻曰若不憶啖草根時耶命撤而埋之人號/埋羮太守聞靖難兵臨江璡造戰艦謀勤王後被逮)¶
　(至京成祖問造舟何為對曰欲汎海趨𤓰州阻/王師不得南渡爾帝知其亷不之罪放還夀終)¶
　孫　恪(鄒平人洪武末官懐柔縣主簿陞知縣清亷/為上所知擢福建布政司参議致仕歸載書)¶
<pb:KR2k0048_WYG_044-7a>¶
　(卷二十車/贈遺親友)¶
　李文秀(掖人少居行伍家甚貧父母早亡停柩未𦵏/謂其妻宫氏曰吾終日荷戈焉及虆梩吾將)¶
　(棄戎行業陶甓爾共襄吾勞庶幾吾親之窀穸可冀/乎乃夫妻力作三年而墳成洪武二十一年旌表)¶
　李　溢(字守謙利津人由太學生官户部主事清介/自持同列者皆忌其峻潔值朝賀假千户錦)¶
　(衣服之上詰其故具以情對乃賜衣一襲/授饒州知府政績著聞尋陞山西左参政)¶
　李　蘭(字德馨商河人以藝遊德州遂家焉貲少起/其父母同季弟仍居商河乃盡槖為弟市田)¶
　(宅供養而嵗時從百里外上衣/履食物必躬必親年八十餘卒)¶
　王雲巖(魚臺人少負盛名元季時各偽僭俱徵辟之/不就隱居寨山之陽顔其室曰雲巖松屋人)¶
<pb:KR2k0048_WYG_044-7b>¶
　(因稱之曰/雲巖先生)¶
　髙咸寧(濟陽人建文中貢入太學靖難兵攻濟南参/政鐵鉉守城堅拒時咸寧客鉉所作周公輔)¶
　(成王論射城外請罷兵後被執文皇曰此作論好秀/才命官之咸寧固辭不受上知錦衣指揮紀綱與咸)¶
　(寧友善令勸之仕咸寧曰軍旅之事公固知之書生/之志于義不可也綱言于上得遣歸杜門謝客年至)¶
　(九十七/嵗而終)¶
　吳　中(字思正武城人永樂初以太學生歴官大理/寺少卿至刑工二部尚書太子少保嘗扈駕)¶
　(北狩兼督餉運不絶時營建三陵及京城宫殿/皆中董役陞少師卒追封茌平伯賜謚曰榮襄)¶
　王士嘉(字道亨武城人永樂初由國子生歴官員外/郎宣德中陞陜西参政清譽大振正統初召)¶
<pb:KR2k0048_WYG_044-8a>¶
　(為禮部右侍郎士嘉端重詳/雅踐履篤實為士大夫所推)¶
　安赤紱(平山衛指揮使驍勇善戰靖難兵起布政司/参政鐵鉉調赤紱協守濟南城擊燕將朱能)¶
　(破其軍轉戰東昌復大㨗嘗持槊追成祖幾為所中/永樂初被械至京上愛其才勇令掌北平都司不屈)¶
　(而/死)¶
　何繼宗(字少津德州人少孤事祖母以孝聞㓜弟顯/宗為祖母所鍾愛因加意撫育延師訪友以)¶
　(冀其成立後弟宦遊京師悉讓祖遺田宅與兄/繼宗堅不受因置為公産以贍宗族之貧者)¶
　孔　諤(曲阜人永樂戊子舉鄉試上寵異之特賜進/士任左春坊中允賜宅一區敎皇太子師道)¶
　(嚴正一無所/阿上嘉之)¶
<pb:KR2k0048_WYG_044-8b>¶
　趙　紳(歴城人永樂辛卯舉人初授監察御史以直/言忤上意出為揚州府同知後思其忠晉山)¶
　(西参議改江西皆卓然有聲以/老病乞休詔賜半俸終其身)¶
　王　賢(字惟善寧陽人永樂辛卯領鄉薦授鄢陵教/諭擢給事中封駁章奏屢稱上意進光禄少)¶
　(卿遷順天府尹嘗以柴炭夫役為民病與工部力辯/遂為減之中官有縱其下非法凌辱府屬者賢執之)¶
　(置于法一時京兆肅/然卒贈户部尚書)¶
　賈　諒(嶧縣人永樂辛卯鄉舉擢刑科給事中正色/敢言務存大體歴陞副都御史敭歴中外一)¶
　(時聲譽/特振)¶
　張　惠(德州人永樂間任監察御史按雲南嘗設法/安撫諸蠻又按浙江處州民聚為盜惠撫之)¶
<pb:KR2k0048_WYG_044-9a>¶
　(州郡獲安召拜禮/部尚書卒于官)¶
　王　佐(字孟輔海豐人永樂辛卯舉于鄉為吏科給/事中宣宗平漢欲窮治黨與佐力解得免正)¶
　(統中累遷户部尚書兼吏部土木之役佐從行知事/亟竟日跪伏草中請回鑾為王振所遏亡何兵潰佐)¶
　(死/之)¶
　朱　榮(字仲華沂州人永樂中以都督僉事從張輔/征交阯有奮擊功復從輔討平餘黨進左都)¶
　(督充總兵官鎮遼東從北征為先鋒深/入破賊加封武靖伯爵卒于軍謚忠靖)¶
　欒　瑄(膠州人永樂壬辰進士官刑部員外有中貴/逮獄同官顧望不敢問瑄毅然鞫之中貴服)¶
　(辜時大同多事楊士竒薦為大同知府瑄依/山為塹設兵捍禦綿亘千餘里境内晏然)¶
<pb:KR2k0048_WYG_044-9b>¶
　白　英(汶上人永樂中命尚書宋禮疏濬㑹通河英/建言曰當築壩戴村遏汶水全流使出南旺)¶
　(則地當水脊建閘蓄洩南可達淮泗北可通漳衛分/水之勢莫善于此禮從其言㑹通河成漕運賴焉舊)¶
　(從祀宋祠今專祀/于戴村詳秩祀志)¶
　孟　善(海豐人永樂中從征有功累陞都督同知守/保定以戰功進封保定侯鎮守遼東卒封滕)¶
　(國公諡/忠勇)¶
　李　濬(字伯淵武定州人由太學生授監察御史剛/直敢言上嘗嘉其質直宣德初髙煦將謀逆)¶
　(濬家居密赴京告變且獻平漢/之䇿事定晉濬左副都御史)¶
　許　彬(字道中寧陽人永樂乙未進士選入翰林英/宗時進禮部左侍郎兼翰林學士文淵閣視)¶
<pb:KR2k0048_WYG_044-10a>¶
　(事每為帝言陛下當棄過錄材昔唐太宗不罪王珪/魏徵輔成貞觀之治又言石亨恃功驕恣寵之太過)¶
　(恐非保全之道亨聞恨甚乃内結太/監曹吉祥共擠之遂左遷致仕卒)¶
　韓道揚(字廸菴淄川人父母相繼殁兄弟八人道揚/居四而四弟俱幼因議以長兄各撫弱弟一)¶
　(人分典家政而道揚總持其間于是貲産日饒弟各/成立乃折産而已獨取其磽瘠者已而諸弟復請合)¶
　(㸑如初惟伯氏諸姪不治生業家計中落道/揚復為置産撫其孫漸致豐裕年八十二卒)¶
　吳　祥(茌平人學識出衆歴任有能聲累/官福建布政司参議卒祀鄉賢祠)¶
　許　勉(字自强濮州人志趣髙雅恬于仕進自永樂/癸卯鄉薦後不一赴公車人服其介㑹嵗饑)¶
　(捐所餘粟麥一千三百石輸官助賑監司嘉其行誼/密言于朝賜詔褒美勉曰吾本欲逃名乃適以自召)¶
<pb:KR2k0048_WYG_044-10b>¶
　(恥莫甚焉乃悉散家財于/親族鄰友而并焚其籍)¶
　薛　理(歴城人永樂甲辰進士授行在户科給事中/宣廟初中官驕横論劾剴切出為湖廣衡州)¶
　(知府有惠政在郡/數年以疾乞歸)¶
　戴　綸(髙密人由人材進階侍郎永樂中仁宗為太/子好畋獵綸以侍讀累諌不聽因具奏帝召)¶
　(太子謂曰汝平生與誰相得對曰戴綸成祖示以所/奏太子銜之及即位詰問前事綸乃抗聲辨論辭益)¶
　(激切上怒命錦衣衛箠/殺之天下聞而悲焉)¶
　孔公朝(曲阜至聖裔居家以孝友稱永樂時知寧陽/縣愛民如子凡所設施惟民是便坐與同僚)¶
　(飲酒忿爭並遣戌部民叩閽乞還皆不許宣德四年/詔求賢有以公朝薦者寧陽人聞之又相率叩閽請)¶
<pb:KR2k0048_WYG_044-11a>¶
　(公朝再任帝謂尚書蹇義曰公朝去寧陽已二十/年民奏乞不已此非良吏耶可即與之後卒于官)¶
　張　敏(黄人四嵗能讀孝經與衆兒分食桑椹留紫/者袖之曰歸以奉母鄉人以孝童稱之後官)¶
　(石阡同知以道逺不得迎養築室于/署之東偏曰思親堂朝夕焚香拜謁)¶
　馬　愉(臨胊人宣德丁未進士及第累官至禮部右/侍郎贈翰林大學士禮部尚書有澹軒文集)¶
　(行于/世)¶
　郭文顯(徳平人以鄉舉任虞城令積俸足供饘粥即/以祖遺田宅盡讓弟文獻又念弟郊居不得)¶
　(常歡聚因于城市别營一第時相過/從兄弟怡怡垂四十年無間寒暑)¶
　周大備(字文郁金鄉人以孝友著聞又敦族睦黨建/橋梁平道路樂善不倦子永春貴封禮科都)¶
<pb:KR2k0048_WYG_044-11b>¶
　(給事/中)¶
　秦自然(鄒人兄弟三人同居共㸑至曾孫四十人/男女百餘口從未聞詬誶聲有司匾其門)¶
　薛　祿(膠州人起伍卒從燕起兵累功封陽武侯仁/宗即位加太子太保宣宗初佩鎮朔大將軍)¶
　(印畱鎮薊州賜詩以山甫南仲為比祿勇而好謀戰/必勝善撫士卒人樂為用靖難諸功臣張玉朱能及)¶
　(祿三人為最而祿逮事時朝歴鎮邊閫巋然為時宿/將卒贈鄞國公諡忠武  濟寧人郭義亦以軍功與)¶
　(禄同日封/安陽侯)¶
　孔　賢(平隂人宣德間為旌德丞時土冦猖獗攻城/縣僚惶駭賢曰受朝廷爵自宜死朝廷事登)¶
　(陴固守城䧟死之/旌德人立祠祀焉)¶
<pb:KR2k0048_WYG_044-12a>¶
　孫　忠(字主敬鄒平人兒時遘危疾冇神藥療醫之/異長入國學歴仕主簿及鴻臚序班後以女)¶
　(貴授都督僉事宣德三年封忠㑹昌伯忠益卑謙慎/抑正統時祭酒李時勉忤王振枷于國學無敢救者)¶
　(忠以生日宫使来頒賜婉曲附奏時勉/得釋年八十五卒贈㑹昌侯謚康靖)¶
　劉　昱(武城人初任吏科給事中累官交阯右参政/交阯叛命尚書劉儶黔國公沐晟征之昱時)¶
　(参贊軍務被圍不/屈與儶同死之)¶
　馬　豫(臨清人宣徳癸丑進士歴官大理寺副英宗/北伐豫疏諌不從願隨駕督軍及六師潰于)¶
　(土木豫死于陣天順/復辟憫其忠贈寺正)¶
　王　晟(字景昭鄆城人正統丙辰進士歴官浙江按/察使僉事時山賊陳鑑湖等哨聚浙東晟率)¶
<pb:KR2k0048_WYG_044-12b>¶
　(壯勇進剿不克被刺于破橋事/聞贈布政司参議官其一子)¶
　李　秉(字執中曹州人正統丙辰進士授監察御史/景泰初以僉都御史總督邊防慎斥堠簡軍)¶
　(實劾退不才弁伍兵民無不畏服後以功加太子少/傅入為吏部尚書請託不行忌者日衆遂致仕歸)¶
　孫　遇(福山人正統丙辰進士嘗守徽州府政尚慈/惠不務炫赫徽人至今思之官至江南布政)¶
　(使/)¶
　張　錫(字天寵日照人幼與母居西巖色養四十餘/年老而彌篤生平愛讀歸去来詞每日必朗)¶
　(吟一過人或問其趣輙曰堯舜在上尚/有巢由人生各適其志靖節真吾師也)¶
　趙永祿(莱蕪人太醫院吏目性質樸而樂施予專重/儒行嘗捐腴産百畆作學田以贍士嵗饑又)¶
<pb:KR2k0048_WYG_044-13a>¶
　(出粟百餘石以助諸生之貧者捐/城宅為義學脯修膏火獨力任之)¶
　侯志勝(章邱人家貧甚有沂州解户遺銀百兩志勝/拾以報官解户欲中分之志勝不可官為給)¶
　(賞志勝亦不受因給匾旌之志勝懸于户内/而逃曰吾命當貧窮凡名與利皆身外物也)¶
　閻　寛(字徳原樂安人正統壬戌進士授監察御史/正色立朝彈劾不避權貴深為錦衣指揮馬)¶
　(順所忌出按湖廣墨吏多解綬去事竣還朝以中傷/下錦衣獄馬順逞宿憾逼公誣服編戌鐵嶺卒于戌)¶
　(所子江登成化辛丑進士/克世其家終户部主事)¶
　解延年(棲霞人正統壬戌進士授户部郎中出知/順慶府政先德化郡民祠之著有物類稿)¶
　廖　興(曹縣人好施與有蔡嫗者老無所依養之終/其身江西楊賈以女質錢焚劵還女正統中)¶
<pb:KR2k0048_WYG_044-13b>¶
　(大饑流民孫士能等逋聚于曹哭聲振野興憐之出/糧賑贍有司將驅遣出境興曰官府懼流民為患逐)¶
　(之是也然以數十百瀕死之民驅廹逬斥必死無疑/矣有司為之少緩遂給以楮幣使詣闕陳情俱得占)¶
　(籍由是存活者千餘家嵗時輙/相率詣興家祝謝興必燕勞之)¶
　王　允(歴城人正統乙丑進士官左布政使父母歿/各廬墓三年時先後廬墓者有同里馬朝才)¶
　(庠生李萃章邱劉淙吕東藩胡芳印李去垢李岐王/尚景鄒平髙欒王勝辛恕淄川王政長山張得成王)¶
　(省身許嗣聰新城張成勲齊東孫從善韓伍濟陽李/林羅嘉言肥城趙讓青城游學石守清德州張泰尹)¶
　(綸李珊陶良德德平吕韶王宗仁商河朱銳賈斌泰/安張翼蔣茂張應召長清李盈魏天夀莱蕪吕民望)¶
　(許國光亓經綸陽信田洫李隆尹宗舜樂陵王祉宋/應麟羅泂孫應元楊爾修濵州孟拳孟卿髙朝相利)¶
<pb:KR2k0048_WYG_044-14a>¶
　(津許棠霑化朱孟可蒲䑓沈作肅禹城張學詩韓/永昌陵縣張讓皆以廬墓旌表詳各州縣志中)¶
　王九成(蓬莱人與兄九澤同居事之甚謹嚬笑必嚴/取予不茍鄉人皆化其德鄰人有相䦧者頃)¶
　(之必相戒曰勿令/王九成弟兄知也)¶
　曹　凱(字宗元益都人正統乙丑進士授刑科給事/中英宗北狩凱力諌不從後乗輿果䧟凱聞)¶
　(之慟哭竟日聲徹禁庭景泰中遷左給事中遇事敢/言帝皆嘉納擢浙江右参政天順時武清侯石亨以)¶
　(向曾被劾遂修前/憾謫凱衛經歴卒)¶
　馮　昱(字景陽濮州人正統丁卯由鄉薦歴官監察/御史時錦衣衛指揮門達怙寵多不法昱抗)¶
　(論之遂伏誅遷河南副使時周藩承奉督民租過急/民將為變省臣不敢問昱曰事發而可逃其責乎且)¶
<pb:KR2k0048_WYG_044-14b>¶
　(重其罪也奔告于王王不省乃單騎率健卒數人縛/首惡者寘于獄仍疏于朝而論遣之羣情乃定先是)¶
　(決河議塞動費數十萬昱建順導之/策隨勢棄地不與水争河患亦漸息)¶
　史延齡(號松軒曹州人好稽古工聲律/以貢授青州訓導著有野史集)¶
　劉　珝(夀光人正統戊辰進士累官太子太保户部/尚書兼謹身殿大學士學問純正品行端方)¶
　(憲宗即位簡入内閣持公秉正上雅重之年六十以/親老致仕居家更加孝謹宗族鄉黨無間言嘉靖初)¶
　(卒遣官致祭上親撰其詞曰忠裨于國孝/表于鄉允為一代名臣無忝五朝元老)¶
　尹　旻(字同仁歴城人正統戊辰進士由翰林改刑/科給事中尋進通政司参議以旱遣祀海岱)¶
　(禮成即雨持節封安南一切餽遺盡却又從王師總/餉陜西亟䝉奬賚尋擢吏部侍郎進本部尚書侍經)¶
<pb:KR2k0048_WYG_044-15a>¶
　(筵累加太子太傅旻素饒學識尤精于鑒料人夀夭/成敗皆竒中所經銓注者雖稠人小吏閱數年猶識)¶
　(其名而持衡公正一私莫撓京師謡曰公道/不如王恕選法不如尹旻銓政之服人如此)¶
　儀　銘(髙密人尚書智之子天性孝友由兵科給事/中陞翰林院編修宣廟實錄成陞侍讀正統)¶
　(間北兵犯順謀謨征伐之力居多轉南京禮部侍/郎遷兵部尚書兼太子太保卒贈太師謚忠襄)¶
　田　疇(單縣人以嵗貢官鴻臚寺序班/正統時隨駕北狩死于土木)¶
　劉　忠(字攄誠濮州人景泰時授監察御史累官山/西参政時三晉薦饑民嘯聚垣曲山下剽掠)¶
　(為害省臣議發兵勦之忠曰此廹于饑耳可撫而下/也乃單騎入山諭以禍福衆羅拜感泣遂為良民垣)¶
　(曲以安以前後勞績陞都御史巡撫延/綏夷人咸服以疾請致仕歸卒予祭𦵏)¶
<pb:KR2k0048_WYG_044-15b>¶
　秦　紘(字世纓單縣人景泰辛未進士授南道御史/以劾中官忤時貴屢謫再起陞副都御史巡)¶
　(撫陜西以擒治秦府横校秦王奏紘欺蔑逮獄命内/官籍其家止得黄絹一疋故衣數件上親閱之嘆曰)¶
　(紘貧一至是耶詔釋紘且賜萬鈔旌其亷調撫河南/汪直以事過河南紘不為屈且疏奏直沿途騷擾狀)¶
　(直還京上示紘疏直叩頭伏罪仍稱紘賢不置及總/制兩廣劾論柳景賍私褫景爵景挾戚畹摭事誣紘)¶
　(亦被逮臺諌及王恕交章申救起為户部尚/書都御史風采益峻臺綱肅然卒謚襄毅)¶
　孔公恂(字宗文至聖五十八世孫景泰甲戌舉會試/聞母疾不赴廷對禮部具言其故乃召之日)¶
　(午不及備試卷命翰林給以筆/天順初大學士李賢言公恂大)　(既登第即丁憂歸/人後宜輔導太子)¶
　(帝喜授東宫侍講憲宗即位進大理卿公恂曰臣世/儒家不通法律乃復詹事官後遷南京詹事久之卒)¶
<pb:KR2k0048_WYG_044-16a>¶
　孔　鏞(字韶文曲阜人至聖五十八世孫景泰甲戌/進士初知都昌縣改連山時猺獞肆掠為民)¶
　(害鏞招撫全活甚衆以薦遷知髙州府先是守者無/大畧民冇避冦来者輙疑為賊應閉之不納皆為賊)¶
　(所害又以疑似屠戮城中人賊以是激怒其衆率致/城䧟鏞加意撫綏流亡歸附日衆城不能容於東北)¶
　(隅築新城以居焉又賊酋長馮曉等分屯化州諸洞/鏞單騎入其寨諭之降賊皆次第納欵遷按察副使)¶
　(尋改廣西布政使貴州/史巡撫便宜行事鏞按)　(平部苗叛擢鏞右副都御/得通賊諸指揮皆許其擒)¶
　(賊自贖遂得其魁磔之境上羣苗懾服邊境以安宏/治初召為工部侍郎行至當陽病卒年六十三卒時)¶
　(日正中有白氣自舟尾上貫雲表/一大星熒熒然人目為孔鏞星)¶
　殷　衡(字克平曹州人景泰中舉鄉薦/充徳莊王伴讀所著有蠢菴稿)¶
<pb:KR2k0048_WYG_044-16b>¶
　楊　浩(濟寧州人景泰中由鄉舉入國學除河南鹽/運判官未行值中官興安請帝建大隆福寺)¶
　(成刻期臨幸浩抗疏切諌帝乃止由是聲/名藉甚後累官右副都御史巡撫延綏)¶
　李　森(字時茂歴城人天順丁丑進士授給事中有/直聲每奏事先舁棺于外以疏斥萬妃家人)¶
　(驕横謫定/州同知卒)¶
　于　懋(莱陽人天順丁丑進士任工部主事調文選/郎故舊求美職懋以國憲公道謝之由河南)¶
　(参政改廣西参議諭其子曰吾當畢命/炎荒以圖報稱後果以勞瘁卒於蒼梧)¶
　李　綱(字廷張長清人天順丁丑進士初授御史出/按南直浙江風裁甚著陞左僉都御史督漕)¶
　(運二年卒平江侯陳豫素與有隙聞其殁即館檢/笥篋惟圖書數卷而已上知其忠清賜祭葬如例)¶
<pb:KR2k0048_WYG_044-17a>¶
　張　昭(蒲臺人嘗為縣曹椽赴京補前衛右千户所/司吏英宗復辟石亨曹吉祥等恃功驕恣濫)¶
　(拜武爵三千員昭舉劾之權貴仄目直𨽻山東大饑/賑貸不行昭疏陳六事上嘉納呼為小吏張昭任南)¶
　(昌府司獄學士張元徵謂之曰子昔兩疏位卑而議/論甚髙官小而事業則大可以錄諸金縢令名無窮)¶
　(矣/)¶
　魏　元(字景善朝城人天順丁丑進士授給事中時/憲宗妃萬氏兄弟怙寵恣肆元抗疏論之章)¶
　(十七上不報詣殿庭免冠泣諌由是諸萬稍自斂束/慈懿皇后崩時議以為不當袝元與給事中徐恪交)¶
　(章論辨卒得成禮後忤輔臣出為福建/右参政母䘮歸里廬墓三年事聞旌表)¶
　李　綱(字大振長清人天順丁丑進士授監察御史/時中官曹吉祥欲庇一指揮庶奪嫡䕃綱疏)¶
<pb:KR2k0048_WYG_044-17b>¶
　(阻之出按寧藩削䕶衛軍士再巡湖廣有總兵遺以/千金綱却之仍糾其罪屢進僉都御史巡撫順天禦)¶
　(邊有功/致仕卒)¶
　丁　泉(汶上人以軍功授福建都指揮僉事上杭賊/起攻破城邑巡按御史伍驥督泉進剿深入)¶
　(遇伏俱為所害成化/中詔並祀褒忠祠)¶
　陳　達(字兼善日照人天順甲申進士以主事出知/懐慶府境有巨盜達單騎往諭遂散有故人)¶
　(密以金託者其人死召/還其子鄉人以為難)¶
　郭　璽(字文瑞城武人天順甲申進士由翰林官工/部主事忤中官黄順奉㫖捜其家圖書而已)¶
　(上怒責黄順而/書其名于御屏)¶
<pb:KR2k0048_WYG_044-18a>¶
　馮　續(字承宗昌邑人天順甲申進士初授兵部主/事守山海關劾奏巡撫奪其官遷郎中章凡)¶
　(數上及賑陕右饑民賴以全活/者甚衆累官陜西巡撫都御史)¶
　官　亷(字汝清平度州人天順甲申進士歴官户部/郎中為人剛介景州等處民田萬頃界接東)¶
　(宫莊田為内侍冐占遣亷往勘内侍語亷曰田如歸/我講官可得也亷曰以萬人命易一官吾弗為也以)¶
　(所占田盡/歸于民)¶
　張文昭(字應奎平山衛人天順甲申進士歴刑部郎/中讞決疑獄著平反聲擢河南副使進僉都)¶
　(巡撫雲貴懐来綏輯羣苗歸心宏治初召協理/内臺時中外憚其威稜㑹丁母憂歸卒于家)¶
　范應奎(益都人五世同居/孝友著于鄉里)¶
<pb:KR2k0048_WYG_044-18b>¶
　張　海(字文淵德州人成化丙戌進士由户科給事/中四遷至順天府尹六年至兵部右侍郎時)¶
　(哈密王陜巴為土魯番所執上命海偕都督同知侯/謙往共經畧海至甘州揣度形勢奏言宜絶土魯番)¶
　(之貢使遷哈密餘人居苦/峪城待其自斃言者是之)¶
　佀　鍾(字大器鄆城人成化丙戌進士歴官户部尚/書嘗按淮浙激揚釐剔所至有聲還臺舉劾)¶
　(不避權貴撫浙南以擇亷吏杜侵/漁為要務節財裕國為一代名臣)¶
　郭　鏜(字子聲恩縣人成化丙戌進士擢兵科給事/中南郊甘露降大臣欲稱賀鏜力陳其不可)¶
　(河湟兵勿解奉詔經畧因陳備邊三十策上嘉納之/轉僉都御史巡撫宣大奏置平虜城以備捍禦中官)¶
　(之不法者咸劾去之尋改遼東坐匿虜事追/論奪職謫知射洪縣終雲南按察司僉事)¶
<pb:KR2k0048_WYG_044-19a>¶
　蔣　昺(字克明丘縣人成化丙戌進士授行人司擢/貴州道監察御史遇事敢言當時與靈寳許)¶
　(進齊名奉命巡鴈門關值中官汪直用事往謁者皆/趨跽昺獨長揖不屈直大怒捃疏中語矯㫖廷杖謫)¶
　(四川建昌衛知事移令長洲縣有善政芝草生庭尋/擢湖廣按察司僉事平生鯁亮以忠義自負母卒廬)¶
　(墓慈烏萬餘日馴其/側里人稱為孝感)¶
　劉　奎(字士元髙唐人成化丙戌進士歴官監察御/史出按蘇松以直道左遷黄梅丞丁母憂遂)¶
　(屢薦不起著/有强勉集)¶
　李　芳(利津人成化丙戌進士歴官刑部郎中/才識明决折獄平允陞大同巡撫致仕)¶
　王　蘭(字惟馨曹縣諸生有聲庠序㑹其師逮獄蘭/曰有師不能救何以立天地間乃引罪代之)¶
<pb:KR2k0048_WYG_044-19b>¶
　(因降吏後為巡檢冡宰李秉稱之曰古君子也願以/女妻其子珣蘭曰田舎翁敢與公卿為儷哉秉曰王)¶
　(君能為人所不能為吾不如卒以女/歸珣珣後舉進士官右副都御史)¶
　劉　温(德平人為名諸生篤志古學不攻舉子業教/授生徒成名者輙戒之曰爾慎勿稱劉德平)¶
　(之徒為他人覓破綻/其操行清介類如此)¶
　桑　春(字景新濮州人以書經中成化戊子鄉試為/袁州推官持心寛厚以經術飭吏治多所平)¶
　(反春好春秋令子溥受學于安福阮先生聽其指授/著春秋微意藏于家而濮人李鎮治易吳思忠治毛)¶
　(詩陳綸治尚書/皆有名于世)¶
　王　珣(字徳潤曹縣人舉成化己丑進士仕至寧夏/巡撫進階通議大夫所著有奏稿十卷南野)¶
<pb:KR2k0048_WYG_044-20a>¶
　(詩稿/二卷)¶
　熊　佑(字良佐博興人成化己丑進士任鎮江知府/嵗大祲奏捐逋稅出官儲米以煮糜賑饑全)¶
　(活無算修練湖石堰以便蓄洩鑿通陳瀆等港以殺/丁角延陵諸水開爛泥洪以溉吴家沙田若干頃其)¶
　(屬三邑徭户親加編審人不得上下其手興學校舉/孝亷範銅為祭器以嚴廟享三原王端毅公巡撫江)¶
　(南薦佑/有治行)¶
　李　介(字守正髙密人成化己丑進士擢監察御史/以直諌被廷笞累遷僉都御史巡撫宣府尋)¶
　(詔入佐院事清簡自持時稱得體進兵部侍郎值北/冦犯邊奉命督軍至則宣揚威德召募訓練前後計)¶
　(上邊事二十餘條皆切/實用卒贈兵部尚書)¶
<pb:KR2k0048_WYG_044-20b>¶
　李　晟(字孔陽濮州人成化己丑進士初令宜陽召/授監察御史慷慨有經世志喜談兵尚書王)¶
　(恕竒其才宏治癸丑㑹有邊警以廷臣薦詔改都察/院照磨往参謀大同軍事鎮巡大臣器重之已遷鄖)¶
　(陽府同知卒非其志乃因上書當事者惡其語直遂/予告年八十餘卒所著有六經舉要經世通畧平戎)¶
　(兵式安攘六論晟性聰悟異常自/比諸葛武侯每議論旁若無人)¶
　楊光溥(沂水人成化己丑進士歴刑部郎中魏國公/兄弟讐訐累年不竟上命理之一旦俱釋賜)¶
　(寶楮陞副使致仕著剪燈𤨏談沂/川文集素封亭稿梅花集傳于世)¶
　袁　瑶(文登人成化間以嵗貢知髙安縣值華林賊/起捍禦有方以膽畧著名奉檄征醴泉洞賊)¶
　(瑶身先士卒大戰良久官軍少却賊四面乗之瑶歎/曰吾得死所矣其子鳯翔亦從軍見父急馳騎赴之)¶
<pb:KR2k0048_WYG_044-21a>¶
　(父子皆殁于陣/髙安立祠祀焉)¶
　王　璟(字廷采沂州人成化壬辰進士除登封知縣/擢御史凡所論列悉關大體讞獄不泥成案)¶
　(率多平反累至右僉都御史總理兩淮鹽法通變革/奸私販屏跡浙東大饑被命賑濟條上經畫要宜十)¶
　(事奏省杭湖軍粮三十餘萬石所活四十萬人改巡/撫保定疏陳地方事宜并乞罷皇莊名目以蘇民困)¶
　(又請斥罷諸璫田/土上皆嘉納之)¶
　劉鵬翀(鄒平人父開文為江西南瑞道兵變狥節鵬/翀以難廕補光州知州蒞任三月即辭職隱)¶
　(去家人不知其所往後數年隣人于近邑逆旅中見/之則黄冠野服也馳語其叔往見之若不相識者叔)¶
　(責之曰棄官可矣寧忍不一省父母丘隴乎乃相感/泣還家拜掃冡墓親為之負土種樹踰月復去莫可)¶
<pb:KR2k0048_WYG_044-21b>¶
　(蹤/跡)¶
　張中發(淄川人與弟至發皆為諸生從學泰山李少/崖後弟貴至少保而中發緼袍茅屋不改儒)¶
　(素凡弟所寄奉之物則另置一室封識宛然毎酒酣/濡墨奮腕疾書字可方丈得之者珍逾什襲及殁人)¶
　(稱之曰/石隱)¶
　張　鼐(字用和歴城人成化乙未進士為監察御史/抗疏劾李孜省出為郴州判官孝宗即位起)¶
　(為河南僉事值黄河泛漲督治有功汴民立生祠祀/之累陞都御史入掌院時劉瑾竊權有吏殺人賂瑾)¶
　(求免鼐不從遂改南京尋逮獄削職/而歸瑾敗復官學者稱為栢山先生)¶
　張　賔(字廷賔單縣人成化乙未進士歴官至南京/光祿寺卿公正亷明論事獨持大體為御史)¶
<pb:KR2k0048_WYG_044-22a>¶
　(劾太監蔣琮肆惡專横為江西廉憲抑制寧藩不受/請託正德中補大理寺卿時逆瑾專政賔守正不阿)¶
　(致/仕)¶
　敖　山(字静之莘縣人登鄉試第一舉成化戊戌進/士仕至江西提學副使江西故多文學山采)¶
　(摭經史百家之疑及古今事勢變故之難彚為文目/以䇿諸生其說多先儒所未及士張目不能置對晚)¶
　(年日手皇極經世一編妙契邵雍不/傳之㫖所著有先天手冊燦然稿)¶
　劉　濓(臨清人成化戊戌進士累官廣西左参政時/鬰林冦起濓率官軍進勦有功卒之日囊無)¶
　(餘資左布政舒清/濟之始獲歸家)¶
　魏　紳(字廷佩曲阜人母卒廬墓三年成化辛丑進/士官刑部郎中訊廣西冐外戚事有聲遷都)¶
<pb:KR2k0048_WYG_044-22b>¶
　(御史值嵗旱奏免民稅/四分之一官至侍郎)¶
　張天瑞(字文祥清平人成化辛丑進士官翰林編修/博極羣書為詩文宗匠逺近走請無虚日)¶
　許　銳(登州衛人成化辛丑進士為監察御史孝宗/初中侍梁芳軰擅權亂政銳再劾罷之以修)¶
　(省事劾罷閣臣劉吉徐漙監寺李興郭鏞等及按古/北口條陳時政十二事改按南畿以星變上言彌灾)¶
　(八事後出僉/山西按察使)¶
　趙亮采(齊河人成化甲辰進士歴官長蘆運使連丁/内外艱廬于墓側朝夕哭奠每奠則慈烏數)¶
　(十翔集墓間至秋桃李/重花人以為孝感所致)¶
　丁　珝(霑化人成化甲辰進士由户部主事出為雲/南副使正德中劉瑾使人招之珝笑曰天下)¶
<pb:KR2k0048_WYG_044-23a>¶
　(焉有男子而為婦人愚者乎瑾大怒/矯旨逮獄瑾誅得釋未及起用而卒)¶
　謝　綬(字朝章朝城人成化甲辰進士累官南京御/史時宦官蔣琮恃寵恣肆起第鑿金陵雨花)¶
　(臺綬劾之琮竟死獄中按兩浙織造羅綺費鉅萬悉/奏止之進職湖廣副使逆瑾惡其剛正密劾綬罰穀)¶
　(千斛尋陞僉都御史巡撫雲中練軍士理/屯田増池塹逐貪暴軍聲大振卒賜祭葬)¶
　藍　章(即墨人成化甲辰進士擢監察御史彈劾不/避尋轉左僉都御史忤逆瑾左遷撫州通判)¶
　(瑾敗復起巡撫陜西時有巨冦攻掠州邑章選將練/兵殱其首惡餘黨悉平陜西祠祀之官終南京工部)¶
　(侍/郎)¶
　王　敕(字嘉諭歴城人成化甲辰進士仕至南京國/子監祭酒博極羣書所著有五經通㫖漫遊)¶
<pb:KR2k0048_WYG_044-23b>¶
　(雲芝諸稿/大成樂譜)¶
　崔文奎(字應宿新泰人成化甲辰進士由刑部主事/累官南京工部尚書仕宦二十年粗衣菽食)¶
　(一如諸生致仕歸曰與農夫牧䜿較晴量雨人/亦㤀其為貴官長者也卒贈太子少保諡康簡)¶
　梁　璽(字朝用聊城人成化甲辰進士為户部主事/督中都軍儲袪宿弊公出納時稱職民曹者)¶
　(以璽/為最)¶
　武　衢(沂水人成化甲辰進士任行人選監察御史/疏劾夀寧侯驕横忤㫖落職歸弟衛亦由進)¶
　(士任檢討歴陞翰林學士侍講經/筵積勞卒賜卹廕有加謚文恪)¶
　朱　雄(泗水人自髙祖僎至父春/凡五世同居詔建坊旌表)¶
<pb:KR2k0048_WYG_044-24a>¶
　許　進(長山人家富而好義正統初出粟一千石賑/饑天順初賑麥一千斛成化間又賑粟二千)¶
　(二百石前後皆賜詔旌表卒/之日焚劵而終不知其數)¶
　趙　鑑(夀光人以軍籍𨽻京成化間領山東丙午鄉/薦𢎞治初登進士令蕭山創丁田相折之法)¶
　(痛改時弊監司檄郡邑以為式累陞至陜西布政改/大理卿嘉靖初擢南京刑部尚書尋改北部所至以)¶
　(剛嚴稱遇事執法畧無顧忌人多服之尋以老/疾乞致仕去上賜詩及勅詔馳驛歸卒謚康敏)¶
　王　用(安丘人成化丁未進士授行人擢監察御史/侃直不阿時人以其面黑號真鐵面御史紀)¶
　(功西陲將帥憚服後陞夔/州府知府致仕而歸卒)¶
　毛　紀(字維之掖縣人成化丁未進士授翰林檢討/歴官禮部尚書兼大學士入閣典機務武宗)¶
<pb:KR2k0048_WYG_044-24b>¶
　(南狩紀居守屢上疏懇請回鑾武宗崩同楊廷和等/擒江彬定䇿迎立世宗後以議大禮忤㫖求去既歸)¶
　(杜門不出卒之日諸子析㸑屋止數椽地不/過數十畆至不能自給焉卒贈太保謚文簡)¶
　劉　約(字博之東阿人成化丁未進士累官河南参/政時藩邸奪民田揑以墾荒奏請約反覆論)¶
　(辨竟持不予民因/指其業曰劉公田)¶
　王　衮(字補之曹縣人嘗為金吾前衛指揮使以貲/雄于鄉好賔客樂施予毎置酒髙㑹抵掌掀)¶
　(髯意洒如也嘉靖間河決灌城水既去而西南隅積/水叢菹有巨蟒平阻為害衮直前逼視蟒突起繞衮)¶
　(身三匝衮扼其吭而殺之一城傾動既而河役䌓興/衮輸粟千石學宫圮以伍千金重葺之衮年八十子)¶
　(孫多/賢者)¶
<pb:KR2k0048_WYG_044-25a>¶
　張　景(招逺人四世同/居鄉評重之)¶
　李惟則(利津人為邑諸生事母至孝母病思食鹿脯/家貧不能得引刀割股給以丁祭胙餘母食)¶
　(之而愈是時同郡以割股稱孝者齊東趙完濟陽張/思明肥城温安長山王得兒陽信商宗禮王進賢濵)¶
　(州張茂蒲䑓崔致中皆後/先争效載于各州邑志中)¶
　韓　智(字愚甫滋陽人𢎞治庚戌進士授給事中在/諌垣十餘年議論明剴有賈人附㑹貴戚侵)¶
　(併鹽利智抗疏劾奏聲動朝廷他所陳說如正心任/賢愛爵賞節財用之類多見採納嘗勾稽宣府邊儲)¶
　(尤稱/明審)¶
　王　憲(字維綱東平/入為監察御)　(𢎞治庚戌進士授阜平知縣/巡按蘇松諸郡時有豪貴怙)¶
<pb:KR2k0048_WYG_044-25b>¶
　(勢暴横鄉里憲發其罪狀置之法一方肅然歴撫鄖/陽大同冦入應州憲勅所部斬獲甚衆㨗聞賜緋魚)¶
　(晉户部右侍郎改佐兵部宸濠謀逆扈駕親征經畫/軍需所在節省車駕久駐留都輔臣共請回鑾憲之)¶
　(力居多明年晉本部尚書嘉靖改元以本官兼左都/御史縂制三邊濟農入冦調集兵馬分屯要害授以)¶
　(方畧戰于細溝堡五日四㨗俘獲甚衆璽書/褒奬進太子太保乞休卒贈少保謚康毅)¶
　叢　蘭(字廷秀文登人𢎞治庚戌進士授户科給事/中指斥權奸無所顧忌嘗疏時務十事劉瑾)¶
　(大惡之落職瑾誅後擢户部右侍郎總督粮儲未幾/江漢盗起改勅專掌巡撫兩淮大饑奏留運粮數萬)¶
　(石立法賑貸活萬餘人以工/部尚書乞歸卒贈太子太保)¶
　孟　鳯(曲阜人𢎞治庚戌進士以監察御史改懐慶/知府歴都御史轉督漕事值武廟親征宸濠)¶
<pb:KR2k0048_WYG_044-26a>¶
　(鳯區畫有方民不勞費累遷/刑部尚書卒贈太子少保)¶
　杜　玧(字仲純滕縣人𢎞治庚戌進士以知縣擢部/郎出為山西僉事時大寇劉六等攻破壺關)¶
　(都御史檄玧守沁州玧塞險隘繕城池治兵器/幟簡練士民軍聲頗振賊由他道引去沁境乂)　(旗/良)¶
　(民為賊所擄者乘間逃歸有司輙捕論之欲以為功/玧悉出之定襄有饑民千餘匿山谷中有司以叛聞)¶
　(玧畫方畧撫之數月悉定因與/巡撫不合引疾歸屢徵不起)¶
　公勉仁(號西埠䝉隂人𢎞治庚戌進士授行人陞太/僕寺少卿正德初忤劉瑾左遷四川参議勦)¶
　(蜀冦有功陞都御史巡撫大同邊勲/甚著尋丁内艱起撫鄖陽卒于官)¶
　髙　廸(字允徳膠州人𢎞治壬子鄉薦令良鄉遷宛/平㑹京輔災上疏蠲田租之半進太僕丞奉)¶
<pb:KR2k0048_WYG_044-26b>¶
　(使宣大二鎮守臣贐百金却之守臣曰例也廸/曰以今之却為例于後不亦可乎人服其亷介)¶
　王　紹(字繼宗曹州人𢎞治癸丑進士授太常博士/擢御史巡撫貴州蠻冦劉五支黨復聚紹單)¶
　(騎以大義諭之衆皆羅拜解散時閹瑾忌紹出為山/西副使累官光禄寺卿致仕值嵗大疫紹捐貲撫恤)¶
　(存活者/什之七)¶
　王崇文(字叔武曹州人寧夏巡撫珣子𢎞治癸丑進/士授翰林庶吉士改部郎武宗即位遣中官)¶
　(織造因討長蘆鹽萬二千引鬻銀買料崇文執奏内/監憚之歴山西参政壼關盜起將發兵勦之崇文戒)¶
　(勿輕出諭以禍福多所解散因擒其首惡餘黨悉/平陞右副都御史巡撫保定引疾罷卒賜祭葬)¶
　王崇獻(字季徵曹州人崇文弟𢎞治丙辰進士選翰/林院庶吉士改禮部主事以逆瑾擅權引疾)¶
<pb:KR2k0048_WYG_044-27a>¶
　(告歸瑾銜其避已因事削籍瑾誅改兵部主事時山/東江浙巨冦稱亂崇獻條陳六事悉見採用西北寇)¶
　(警總制薦崇獻往禦之乃先聲搗巢棄馬用步筭無/遺策尋陞郎中奉命徵南直浙江驛傳役銀盡革積)¶
　(弊累官左僉都御/史巡撫寧夏乞歸)¶
　王時中(黄人𢎞治丙辰進士令郾城擢御史抗疏論/劉瑾遣戌鐵嶺衛瑾誅起為四川按察使尋)¶
　(擢都御史巡撫寧夏發丁夫鑿漢唐故渠以利民與/虜騎遇興武營斬首三十餘級㨗聞賜蟒衣玉縧旌)¶
　(其功嘉靖初進兵部尚書上幸武英殿時中進講豳/風一章辛卯星變條上六事嘗訂左氏公穀春秋所)¶
　(著有海山/集藏于家)¶
　劉　翔(郯城人𢎞治間由太學生上疏論時政得失/上嘉納之官刑部決獄平恕陞福建副使舉)¶
<pb:KR2k0048_WYG_044-27b>¶
　(劾悉當有/詩集傳世)¶
　邊　貢(字廷實歴城人𢎞治丙辰進士授太常博士/時年二十一孝宗嘗目為少年官人繼擢兵)¶
　(科給事中峻直敢言無所畏避孝宗崩特劾張瑜劉/泰等用藥之誤又劾保國公朱暉太監苗逵等用兵)¶
　(之失詞義凜然改太常寺丞既而逆瑾擅權貢不能/屈禮遂出守衛輝荆州二郡貢隨地盡職治行復為)¶
　(天下最擢山西河南提學副使俱號稱得人以内外/艱兩更重憂成疾嘉靖初詔起為太常寺卿累陞南)¶
　(刑部侍郎進南京户部尚書裕課經邦和𠂻詳慎後/以疾乞歸偶遭回祿焚其所藏書數萬卷仰天大哭)¶
　(遂致病/篤而卒)¶
　郭東山(字魯瞻掖人早孤事母篤孝𢎞治丙辰進士/知濬縣行取監察御史以劾宦𥪡忤逆瑾下)¶
<pb:KR2k0048_WYG_044-28a>¶
　(獄免官瑾敗起擢四川僉事持法㢘平征鴇/賊有功陞副使平楚亂陞四川右参政致仕)¶
　耿　明(字晦之館陶人𢎞治丙辰進士授監察御史/論列無所避忌巡按雲南周行菁刺間以遐)¶
　(徼有司多不檢露章劾奏數十人有民家子為妖巫/魘死復甦事發巫論死有司以謀殺未果矜之明曰)¶
　(此輩妖術所殺不知幾何人不當宥亟命戮于市逺/近稱快正德間逆瑾用事同十三道公疏紏劾遂為)¶
　(所忌出知湖州府賑貧救灾摧暴扶良以治行最起/擢江西参政督餉佐兵剪除羣盜功成不受賞尋以)¶
　(疾乞/休)¶
　李　昆(字承裕髙密人贈兵部尚書介子𢎞治丙辰/進士以主事累官陜西按察司僉事分巡漢)¶
　(中值流寇猖獗昆督兵討之至西鄉河口乗賊半渡/親冐矢石追擊至瓦房溝斬首千餘級隨命督陜西)¶
<pb:KR2k0048_WYG_044-28b>¶
　(學政尋擢右副都御史巡撫甘肅昆雅善兵法時莊/浪常被邦卜之擾昆遣兵抵巢穴斬其首惡莊浪岔)¶
　(口賴此以安陞兵/部左侍郎予告歸)¶
　李　瓚(字宗器濮州人𢎞治丙辰進士授刑部主事/陞通政司参議以不屈劉瑾降饒州通判累)¶
　(官都御史整飭薊州等處邊備兼巡撫順天經畧東/西二路築長峪鎮邊二城募兵設隘勞績著聞繼為)¶
　(工部侍郎總理河道㑹礦賊起勦平/之改户部晉尚書卒贈太子太保)¶
　于　時(東阿人生數嵗而孤育于兄隆及長事兄嫂/如父母兄嘗以誤傷殺人坐重典時走憲司)¶
　(號泣請代且言已生數息兄尚無嗣願代兄死無絶/兄後憲司憐而請于朝得並釋後數年詔發東省六)¶
　(郡丁男戍甘肅兄隆名在籍中時曰死尚可/代况逺行乎遂言于吏而代之行鄉人嘆服)¶
<pb:KR2k0048_WYG_044-29a>¶
　趙秉倫(字宗道蓬莱人𢎞治己未進士知咸寧縣卓/異徵拜御史孝廟賔天首建議以送終大事)¶
　(延訪初政皆宜嚴肅劾諸近臣哭臨䙝慢之罪糾正/勲戚侵田條奏邊務悉見施行以父艱去任而卒)¶
　張文錦(安丘人遼東廣寧衛籍𢎞治己未進士授户/部主事忤劉瑾罷官設教泰山後瑾敗累遷)¶
　(安慶知府正德間宸濠反欲趨南京道經安慶文錦/與都指揮楊銳誓死固守令軍士鼔譟登城大罵濠)¶
　(怒遂督衆攻城城上矢石如雨賊不能克濠令人持/書入城諭降錦手斬之㑹王守仁據南昌濠還救圍)¶
　(乃解濠擒擢太僕寺卿/尋陞都御史巡撫宣府)¶
　陳九疇(字禹學曹州人𢎞治壬戌進士除刑部主事/有重囚越獄九疇獨挺槊逐得之因以武健)¶
　(知名歴郎中遷肅州兵備副使練卒伍繕營壘預知/土蕃必叛當其遣人乞和密稔其遺書内應之計乃)¶
<pb:KR2k0048_WYG_044-29b>¶
　(執其姻黨及来使付獄并僇通事毛鑑賊知計不行/遂拔帳走尋因譖逮獄世宗立起九疇為陜西按察)¶
　(使隨巡撫甘肅時土魯番復大寇肅州九疇自甘晝/夜馳入城更出兵擊之悉走土番有在京者因蜚語)¶
　(肅州之圍皆由九疇激變而桂萼又欲緣此以傾之/竟具獄刑部尚書胡世寧極言論救以為文臣之有)¶
　(勇知兵㤀身殉國無如九疇者帝卒/中桂萼言謫戍極邊十年乃赦還)¶
　李廷相(字夢弼濮人尚書瓚之子也𢎞治壬戌進士/授翰林院編修正德初逆瑾擅權惡其不附)¶
　(已改兵部主事後瑾誅歴翰林院學士經筵講官武/宗遊獵廷相極講百姓足君孰與不足章剴切詳復)¶
　(上為感動亟稱曰真學士嘉靖初歴/南京户部侍郎陞尚書卒諡文敏)¶
　徐　暹(字進甫歴城人𢎞治壬戌進士任給事中正/德初疏劾劉瑾竊柄械繫下獄榜笞幾死落)¶
<pb:KR2k0048_WYG_044-30a>¶
　(職家居凡七載足不入城市瑾敗復起/為山西僉事尋陞副使以勞卒于官)¶
　髙　顯(濮人𢎞治壬戌進士知魏縣擢給事中時逆/瑾用事顯首論之出為湖廣僉事平諸蠻洞)¶
　(功第/一)¶
　何　亮(登州衛人𢎞治壬戌進士為廣宗令時河決/亮曲為疏引水不為患調陜西咸寧秦俗婚)¶
　(姻尚財利亮諭/以禮民多從之)¶
　郭天錫(字承之福山人幼孤事母以孝聞舉𢎞治甲/子鄉試任靜海令亷明愛民㑹武宗南狩中)¶
　(貴前驅旁邑爭賂焉天錫獨素手見前驅怒撻之邑/民爭以身蔽巡方御史薦其有治才陞徐州守值嵗)¶
　(荒亡命嘯聚衆議勦天錫挺身/撫諭盜果降後為刑部郎中卒)¶
<pb:KR2k0048_WYG_044-30b>¶
　劉　田(字伯耕東阿人𢎞治乙丑進士授元氏知縣/為治嚴明不阿權貴時劉瑾用事遣中官二)¶
　(人刺事畿内所至長吏皆郊迎及入元氏坐傳舎召/令田駕車雍容傳呼而入二人不為起田厲聲曰咄)¶
　(閹何不為長者下坐二人大愕起呼其徒欲辱之田/前提其一人擲堂下召吏縳送獄將上書請之二人)¶
　(蒲伏求解久乃得去走白真定知府知府大恐以千/金為謝不使田知也時郡邑多獻生物元氏得白兎)¶
　(送縣田笑曰令豈獻白兎者耶已召為户部主事稍/遷員外郎正德丁丑命督浙江漕運時漕政久廢有)¶
　(司催科後期軍衛多所需/索田悉繩之以法卒于官)¶
　張茂蘭(字德馨章丘人𢎞治乙丑進士任鉅鹿任邱/二縣在任邱時值嵗饑茂蘭勸富室助賑民)¶
　(無失所適霸州盜起相戒不入任境累進至户工主/事餉軍遼陽監兊臨清𣙜稅九江一無染指後因命)¶
<pb:KR2k0048_WYG_044-31a>¶
　(督宣府粮儲辭以疾被劾降汝寧通/判三月棄官歸屢薦皆固辭不起)¶
　任　忠(登州衛人𢎞治乙丑進士授給事中每疏不/避權閹多見採納出守大名捐俸資士兵備)¶
　(易州馴習兵馬為北輔倚重歴布政/使累官陜西巡撫卒于官賜祭葬)¶
　浦　鋐(登州衛人𢎞治乙丑進士授洪洞令擢御史/以親老乞終飬服闋復職劾郭勛奸貪時尚)¶
　(書林俊陶琰徵入復出太監秦文既出復入鋐上疏/曰非内君子外小人以保泰之道也陳時政六事掌)¶
　(河南道除奸屏邪了無避忌復上疏/救楊爵下獄隆慶改元贈光禄少卿)¶
　陳　鼎(登州人𢎞治乙丑進士為禮科給事中㑹流/冦起條陳弭盜機宜與巨璫爭辨不屈罷歸)¶
　(嘉靖改元復任陜西参議撫治商雒時逆賊猖獗聲/震三輔鼎悉平之擢副使兵備延綏番夷叛化三十)¶
<pb:KR2k0048_WYG_044-31b>¶
　(餘年鼎至撫馭有方及處哈密事/竣陞浙江按察使轉應天府尹卒)¶
　殷雲霄(字近夫夀張人𢎞治乙丑進士作蓄艾堂聚/書數千卷以作者自命官南京給事中武宗)¶
　(納馬姬雲霄率同官抗疏諌直引李園吕不韋/事為諷不報卒于官年僅三十七著作甚多)¶
　穆孔暉(字伯濳堂邑人𢎞治乙丑進士授翰林檢討/宦瑾擅權卿佐皆跪謁獨暉與安陽崔銑長)¶
　(揖瑾怒矯㫖調南京禮部主事瑾誅復原官嘉靖初/進學士掌院以忤㩲相改南尚寶司卿給事中尋遷)¶
　(南太常寺卿致仕歸初工古文辭有聲後棄去研精/六籍潛心理學雖二氏諸書時詳說之曰吾性原無)¶
　(分别相也所著有讀易錄尚書困學諸史通編大學/千慮居官三十年茅茨僅蔽風雨卒贈禮部侍郎謚)¶
　(文簡祀/鄉賢)¶
<pb:KR2k0048_WYG_044-32a>¶
　孫　節(莱陽人父客死吴門節扶櫬歸里舟至寶應/湖風浪幾覆同人幸藉隣舟以濟節獨撫棺)¶
　(大慟誓與俱沉少/頃風息竟得無恙)¶
　王崇仁(字仲安曹州人寧夏巡撫珣子正德戊辰進/士授工部主事時土木繁興貂璫競為請託)¶
　(崇仁蒞官以正上下肅然盗起兖豫奉詔討之崇仁/綜理諸營器具先事備辦兵士無譁出為江西僉事)¶
　(宸濠&KR1008;蓄異志其妻黨素横悉裁以法濠欲中傷之/乃餌以重幣崇仁辭不受改陜西副使飭兵洮岷引)¶
　(疾/歸)¶
　宋　滄(字伯清鉅野人正徳戊辰進士授中書舎人/陞刑部員外郎清雪寃枉歴陞左通政嘗疏)¶
　(陳時政六事擢左僉都御史巡撫四川㑹白草番蠻/刦掠安錦城堡滄移兵擊滅之復所侵十八寨真州)¶
<pb:KR2k0048_WYG_044-32b>¶
　(流賊周天星嘯聚官兵不能制請于朝/發兵勦平陞副都御史乞休還里卒)¶
　劉澄甫(字子静夀光人大學士珝孫正德戊辰進士/以監察御史巡鹺兩淮豪商李宣納貲為指)¶
　(揮横行江淮澄甫擒治之巡按大同首劾代藩與鎮/巡相結為害太監張忠提軍出塞澄甫監之兵得勿)¶
　(擾擢山西参議駐偏頭關武宗西巡澄甫供事惟敏/地方賴之武宗無嗣疏請選擇宗室之賢者育宫中)¶
　(後致仕歸著/有山泉集)¶
　黄　卿(字時庸益都人正德戊辰進士歴知武進涉/縣遷守應州皆以能稱陞南京刑部郎出守)¶
　(太原五閱月而郡大理汾河決城將墊具詞祭告水/徙三里民神之陞浙江右参政忤時宰調陜西再遷)¶
　(江西尋陞左布政嘉靖庚子嵗饑發帑賑之全活萬/衆所著有海岱㑹稿編苕集編苕詩話閒抄漫記擬)¶
<pb:KR2k0048_WYG_044-33a>¶
　(珠/集)¶
　馮　裕(字伯順臨胊人正德戊辰進士授華亭令邑/人張文冕為劉瑾腹心裕至裁抑之文冕愬)¶
　(于瑾瑾密遣人伺裕闕失竟嵗無所得晉貴州副使/屢建平蠻功土司有相仇殺者裕輙單車往諭之一)¶
　(言而解黔省/賴之以安)¶
　路　迎(字賔暘汶上人正徳戊辰進士授主事遷郎/中歴知襄陽松江淮安三府治稱第一累官)¶
　(僉都御史巡撫宣府軍士驕横尺籍侵冐迎綜/覈有方得其要領上下讋伏陞兵部尚書乞歸)¶
　許　路(字由之平山衛人正德戊辰進士為刑部郎/諌南巡廷杖嘉靖初議大禮再杖遷陜西副)¶
　(使兵備洮泯番夷數冦臨鞏路厲兵擊之前後斬首/三百餘級招復四十族改廣西兵備賔州撫諭猺獞)¶
<pb:KR2k0048_WYG_044-33b>¶
　(而剪其不用命者事聞賜金幣朝廷命師討/安南莫世庸路監兵多指畫功久之病歸)¶
　孫孟和(商河人正德戊辰進士授廣平知縣調滑縣/流寇掠境攻圍七晝夜孟和且戰且守斬獲)¶
　(甚衆擢監察御史寧藩叛從征紀功多所建白武/宗崩首劾太監張永及安邊伯朱泰等中外憚之)¶
　臧　虎(諸城人家罹火父年老卧室内不能出諸子/環視無敢救者虎獨冒烟而入負父而出衣)¶
　(履鬚髮俱焦灼而父/晏然如醉不知也)¶
　程所好(昌樂人為邑諸生敎授生徒以養父母父卒/不能具棺門人斂錢以助含殮所好耻之終)¶
　(身不處堂奥事母色養備極誠謹妻張偶失母懽即/出之其後母命之歸所好終身不同寢處母年九十)¶
　(七所好年六十六常作孺子/啼以娛母督學嘉其行表之)¶
<pb:KR2k0048_WYG_044-34a>¶
　馮惟健(字汝至臨胊人舉人工詩賦所著有陂門山/人集若干卷弟惟敏惟訥惟重皆有才名)¶
　李守正(禹城人正德中舉人南雍學正從湛若/水倡明理學終平凉通判政平訟息)¶
　劉淵甫(字子宏夀光人中正德庚午鄉試累官漢/陽知府有善政好為詩歌有海岱稿行世)¶
　吕　端(字伯儀濮州人性簡直好讀書濮治禮經者/自端始嘗曰三禮同為一經周禮詳于制度)¶
　(而畧于身心儀禮工于節目而遺其大體禮記参以/異同而靡有決斷非兼綜條貫無以會其全也敎子)¶
　(弟尚嚴不令通曉外事曰不出門自有工夫以正德/庚午鄉薦司訓長垣其敎士先孝弟而後文學轉遷)¶
　(安令以治内多/閹䜿遂棄官歸)¶
　黄　臣(字伯鄰濟陽人正德辛未進士歴官吏戸刑/工四科給事中多所建白如諌議禮之失于)¶
<pb:KR2k0048_WYG_044-34b>¶
　(過崇疏地震之由于肅敬張真人府第灾不應勅有/司更造皆言人所不能言而又不以戇直取禍殆深)¶
　(于諌者至其著述甚富嘗見稱于/康對山是又學古而有獲者也)¶
　許成名(字思仁聊城人舉正德辛未進士累仕至禮/部右侍郎在翰林時賦禁中春曉詩藝林傳)¶
　(誦其為文典麗宏偉詩則/尤工近體所著有龍石集)¶
　王　道(字純甫武城人正德辛未進士選庶吉士方/獻夫薦其學行擢左諭德國子祭酒吏部右)¶
　(侍郎其學由博返約不欲標列門户著易詩書大學/億持論多前儒未及在國子監端軌申約六館諸生)¶
　(翕然向風人比之宋仲/敏贈禮部尚書謚文定)¶
　楊應奎(字文煥益都人正德辛未進士知仁和縣歴/官禮部員外郎迎世宗藩邸陞臨洮知府盡)¶
<pb:KR2k0048_WYG_044-35a>¶
　(革其弊政引洮水灌田民便之/調南陽知府設堤堰至今賴焉)¶
　許雲鵬(字時亨堂邑人正德辛未進士授户部主事/歴兵部職方郎中武宗下詔南巡鵬上疏力)¶
　(諌辭甚激切武宗怒/詔與吕柟等同廷杖)¶
　樊繼祖(字孝甫鄆城人正德辛未進士授臨潁知縣/流冦猖獗修城嚴備冦不敢犯召為監察御)¶
　(史世廟即位疏請勸學勤政奉命查勘畿輔莊田清/出侵佔民田二萬餘頃一時權貴為之斂跡陞河南)¶
　(副使剿平劇賊稍遷江西参政值大同兵變超拜右/僉都御史往撫其地繼祖力主招撫設方畧擒其首)¶
　(惡重鎮以寧晉兵部侍郎上南幸提督邊備晉兵部/尚書總督宣大時冦騎充斥縦掠關南繼祖督兵應)¶
　(敵多所斬獲後以太子少保謝政家居卒所著有秋/霽元吟南國漫興金丹百咏雙岩奏議雲朔行稿懸)¶
<pb:KR2k0048_WYG_044-35b>¶
　(弧徵志/諸集)¶
　張　錄(字宗制城武人正德辛未進士初授太常博/士擢御史清介敢言時西域貢獅子錄上言)¶
　(明主不貴異物請却其貢嘉靖五年大同兵變朝廷/遣侍郎胡瓚興師問罪復使錄出按所至宣布朝廷)¶
　(恩威叛卒始安及議大禮與張桂相左不數月張桂/驟登樞要復劾之曰祖宗之法不可變僥倖之途不)¶
　(可啓大為張桂所銜/竟罷家居二十年卒)¶
　蔡　顯(莱州衛指揮正德六年分守濰/縣討流賊無援力窮為賊所殺)¶
　張　陞(莱州衛指揮正德六年流賊掠青莱陞分/守濰縣城䧟與賊力戰被執不屈而死)¶
　徐　銘(莱陽人以明經累官至大名府通判致仕家/居正德間流賊冦莱陽銘與貢生馬負圖分)¶
<pb:KR2k0048_WYG_044-36a>¶
　(守東門城䧟皆/被執不屈而死)¶
　毛　繍(莒州人為西平縣丞正徳時流賊入河南攻/西平七日而城䧟繍罵賊而死詔贈一官)¶
　張　俊(濵州人由吏員任臨城縣主簿正德六年流/賊入臨城俊多方拒戰力不支為賊所破俊)¶
　(復率兵巷戰弗勝死之/事聞賜一子入監讀書)¶
　冀九經(字子常益都人縂丱時輙能遵故事為父操/扇揮暑凉枕温被行之不倦長而讀書專古)¶
　(學季父琮廬墓三載九經受業松楸間未嘗失聲見/齒後流賊刦掠家人走匿九經獨掖父徐行賊咸知)¶
　(其孝戒勿相犯叔父九臯為延安通判逆瑾誣䧟逮/繫九經鬻産辦金以赴難竟得脫獄以嵗貢授濬縣)¶
　(教諭引年/致仕而歸)¶
<pb:KR2k0048_WYG_044-36b>¶
　孔承浦(曲阜人正徳間流賊犯闕里承浦語其妻王/氏曰生死命也逃將安之與其暴骨原野何)¶
　(如自經于牖下乎王曰敬聞命乃入室自縊承浦抱/其屍藏眢井中毀其垣壓之乃出與諸生何世臣何)¶
　(良翰何良士馬鏞五人/巷戰而死事聞皆旌表)¶
　王　清(字寧一濟寧衛世襲指揮使正德初陞廣東/都指揮征大藤峡叛蠻清以舟師失利死之)¶
　劉宗仁(茌平人正徳六年流冦劉六劉七分擾山東/將至茌平宗仁年十七與兄宗順逃難村落)¶
　(間為賊所得利宗仁年少將殺其兄而刦弟以隨宗/仁固請以身代兄賊不允刄其兄宗仁翼之俱被害)¶
　劉　珂(齊河人正徳間流賊破城城中居民皆逃匿/不出珂與其子鏄為縣支更役賊執之問官)¶
　(吏及富室縉紳所在珂曰吾守更巡邏所以防賊豈/為賊向導乎賊怒縳珂父子于世科坊加刅于頸父)¶
<pb:KR2k0048_WYG_044-37a>¶
　(子相對竟日無/一言賊竟殺之)¶
　劉　俊(博平人流賊已掠髙唐將及博俊謂其女曰/凡避賊當在賊後無在賊前吾與若間道往)¶
　(髙唐便訪爾夫家消息比至其夫闔門俱被害俊及/其女不覺相哭失聲為賊偵騎所得父女皆罵賊而)¶
　(死/)¶
　劉文萃(棲霞諸生正德中率衆禦/流賊不勝被執罵賊死)¶
　王湯臣(招逺人正徳中流冦来攻湯臣與蘭宣邢繼/宗隨知縣申良戰于黒山奮勇深入没于陣)¶
　(申良乗之賊潰走良收其骨𦵏之優䘏其/家後縣令王文貢題其墓曰戰死義士)¶
　隋　潮(莱陽人正徳中流冦攻城潮多力善射殺賊/甚衆城䧟巷戰尚殺二十二人乃投塹死同)¶
<pb:KR2k0048_WYG_044-37b>¶
　(時死者于河王琇王寛接/恩荀通姜勉仁皆壯士)¶
　陳　岩(夏津人正徳間流賊薄髙唐岩乗馬赴州賊/欲奪其馬見岩狀貌竒偉出紅紵衣并偽劄)¶
　(授之岩擲衣大罵曵賊墜馬奪其刀/將斫之俄而數賊併力敵岩遂被害)¶
　王文淵(東阿人正徳中流賊蠭起阿令團練保甲令/居民五家相比推一人為伍長以敎擊刺營)¶
　(陣之法文淵軀幹修偉又驍勇多技能并為隊長賊/至東阿合全力先敵文淵合隊驚潰惟文淵與同伍)¶
　(孫懐積王儒王仁德/王滿倉力戰死之)¶
　商　瓛(夏津人正徳六年流賊䧟髙唐州瓛以訪親/遇邏者執之令其導攻夏津瓛怒叱之曰我)¶
　(世名家子肯從爾等為賊耶/賊殺之屍猶躍起向賊者再)¶
<pb:KR2k0048_WYG_044-38a>¶
　盧　懐(夏津人與同里郭鼐俱以胆力稱正徳六年/流賊將薄夏津邑令張翰遣懐伺之行二十)¶
　(里而遇賊即與鬬斬一賊首牽其馬而還翰曰勇則/勇矣如賈賊何宜急請援兵以固圉乃可未及發而)¶
　(賊已屯門矣懐請行翰不可乃遣鼐縋城而出賊執/之問鼐所往鼐紿之曰知縣選壯士千人將以半夜)¶
　(出城襲擊使吾為先隊長吾知送死無益故欲遁爾/賊曰爾知晝鬭者為誰鼐詭之曰此張二也家去此)¶
　(五里賊乃遣十餘人挟鼐往屠其家行視賊稍逺乃/奪賊槊盡殺之乗其馬馳赴臨清趣救兵至賊乃解)¶
　(圍/去)¶
　姜　茂(觀城人貌魁竒有勇力正德中流賊犯境獲/而竒之令執戈為前導茂曰我良民安肯為)¶
　(賊用即奮戈殺賊/賊攢槊刺殺之)¶
<pb:KR2k0048_WYG_044-38b>¶
　司　玠(夀張人年二十三流賊知其能書挟之從晚/薄梁山汛賊令玠作書招降汛弁玠不從賊)¶
　(縳玠於凳而留其腕令書之且廹以刄玠/大罵不絶口賊怒斷其首以槊貫其腹)¶
　鞠　鉞(文登人邑庠生年十八聘于氏而未娶正德/中流賊破城鉞與于俱被掠賊鍵置城南寺)¶
　(中男女别室被繫纍纍亦不相識也至暮鉞聞賊衆/置酒歡呼出所繫女子以次相逼聞一女子罵賊甚)¶
　(厲且曰吾于某乃鞠秀才已聘妻也豈受賊汚賊怒/殺之懸其首於門外鉞瞰之知為于氏也乃觸石而)¶
　(死後有司表/其墓曰雙節)¶
　宋顯章(字文光濮州人正德六年廬於父墓流賊欲/伐其墓木以供戰材顯章抱木號哭甚哀賊)¶
　(曰此孝子也犯之不祥復遺之一矢禁五里内毋得/斬伐居民丘壟賴以保全者甚衆其後顯章病卒妻)¶
<pb:KR2k0048_WYG_044-39a>¶
　(辛氏自縊以殉知州李緝上其/事詔建節孝坊并祠以祀之)¶
　王　滕(安丘人正徳中流賊䧟城滕奉母而逃為賊/所獲欲殺之滕告曰吾母老而病身無賄而)¶
　(與爾等無仇何以殺為賊應之曰欲試吾刅耳滕曰/然則莫如滕壯而强母病不足試也賊笑如其言)¶
　齊邦典(濱州人父任鎮江府通判正徳間流賊瞰𤓰/楊郡檄督捕甚急時邦典父病甚亟乃輿疾)¶
　(以行而勦冦機宜皆出邦典贊畫賊衆大至邦典椎/牛饗士對衆流涕曰賊勢漸近恐父病受驚不如潛)¶
　(師邀擊于二十里之外使賊知有備而遁吾事濟矣/乃選壯士數十人夜薄賊營衆寡不敵邦典力戰而)¶
　(死賊亦驚疑逺遁事聞厚卹之陞/其父本府同知邦典亦加優卹)¶
　毛　聚(掖人流冦至繼母秦老不能行聚侍左右不/去冦問之泣曰老母在敢獨求活耶賊義而)¶
<pb:KR2k0048_WYG_044-39b>¶
　(舎之去與兄弟分産恣其所取而受其棄遺者又出/私財嫁族女之貧不能嫁者六人𦵏族人之貧不能)¶
　(葬者十餘喪以是/邑人皆稱其孝義)¶
　華承學(䝉隂人隨父避難遇賊相失恐父䧟賊營/乃自投請代父死及不見父欲逃賊殺之)¶
　司　福(日照人膂力過衆兄賔為縣庫吏聞流賊至/賔令福拒庫門守之賊焚庫肆掠烟熖中猶)¶
　(見賔福相抱不置事聞/卹其子寶世為義官)¶
　魏　遵(魚臺人魏瑄養子正德時流賊充斥瑄與所/生子逵及遵約曰賊至若等各自匿善所無)¶
　(相聚為賊燼也至賊捜掠適遇逵將殺之遵趨救乞/哀曰殺逵則吾父無後願以身代賊問爾何人遵曰)¶
　(吾魏氏養子也賊曰養子不㤀恩父降之必得其用/乃舎逵而掠遵以往遵欣然從之及郊知逵必逺逸)¶
<pb:KR2k0048_WYG_044-40a>¶
　(乃奪賊刀欲斫賊/繫于樹而臠之)¶
　初　貞(濵州人正徳六年父為流賊所執貞以身抱/父不舎賊斫貞手折二指抱如故賊濡其血)¶
　(大書于垣曰孝子不可殺/乃舎之去九年旌表建坊)¶
　郭　僴(城武人叔母劉氏守節同居正德間流賊冦/掠全家被掠將殺劉僴跪請曰吾嬸節婦也)¶
　(乞宥之賊怒殺之而併及僴僴子子立泣持/賊刅曰願殺我勿殺父賊不從三人皆被害)¶
　王廷輔(徳平人善騎射正德間流賊摽掠廷輔與鄉/鄰宋珏結衆自衛其里賊衆兩攻皆兩却之)¶
　(明年賊不復經其里由西道進薄城下縣丞王楷招/廷輔禦之珏曰吾二人所恃者以衆素習而地熟慣)¶
　(也今離險援城恐衆不/將奈何乃分其衆而往)　(用輔曰士聽命于官不從/見廷輔至反攻其寨衆奔)¶
<pb:KR2k0048_WYG_044-40b>¶
　(救而潰廷輔下馬步射矢盡而被害宋/珏見廷輔死亦赴敵死事平皆詔卹之)¶
　陳　策(青城人為邑庠生善騎射弦無虚發正徳間/流賊攻東門則西向射却之攻西門則東向)¶
　(射却之賊知守城者惟策一人善射乃佯攻/其西而伏兵于東緣梯而入遂被擒遇害)¶
　黄　信(字允之益都人祖母張八旬卧病竭力供奉/親澣中垢母喪在殯值流冦掠里閈信守棺)¶
　(不去冦至叩頭流血請勿驚母棺賊竟舎之去女兄/早寡迎歸給養别置産以撫其二甥弟早卒自京師)¶
　(徒步歸/視其窆)¶
　閻　野(青城人正德中流賊薄城野不矢不刅獨持/大磚百步外擊賊率應手而仆賊大駭闔城)¶
　(大呼爭舁磚石賊誘之戰東門/而潛焚其北門入城䧟遂見殺)¶
<pb:KR2k0048_WYG_044-41a>¶
　劉　浙(青城人為邑諸生正德間流賊入城父榛/被執浙號泣抱持請以身代賊怒皆遇害)¶
　劉　富(金鄉人正德六年時流賊經過之地兇徒無/賴往往乗其餘熖肆行不法富有妹殊色避)¶
　(賊難幸免忽有羣賊執其父問其妹所在富挺身前/曰吾妹誠避山中父不知也釋吾父妹乃可得賊曰)¶
　(以爾為質令爾父招爾妹来乃促父速去伺其稍逺/曰妹不可辱于賊吾死矣自投于崖父與妹始得全)¶
　髙　翥(金鄉人庶弟騰父最鍾愛父甫殁而流冦至/執騰將殺之翥奔救曰我長兄也家財在我)¶
　(幸釋弟騰曰父愛我甚所遺獨厚吾兄貧無以應也/幸釋兄賊義而兩釋之騰果出其餘金賊笑而納之)¶
　王　朴(字文之諸城人為邑庠名士屬嵗饑諸兄困/不能支相與謀曰父母之養事誠在弟豈可)¶
　(以二兄復相累也曷外徙謀口食乎朴聞之曰兄外/出則父母不安父母不安是無弟也吾傭書足以相)¶
<pb:KR2k0048_WYG_044-41b>¶
　(給幸勿貽父母憂於是所得脩脯以半奉父及繼母/以半給諸兄父殁獨任殯𦵏之費母卒亦如之復置)¶
　(祭田百畝令諸兄按年/承祀而出已貲以宥之)¶
　顧　汴(徳州人家貧傭工以養其父父卒無棺汴號/泣達旦忽天雨垣頽得金一鎰乃買棺殮父)¶
　(人以為/孝感云)¶
　劉　祐(字篤卿武定州人少失明母病思氷水時方/盛暑祐仰天號泣暴日中忽氷雹大降奉其)¶
　(母食之/而愈)¶
　劉天民(字希尹濟南人正徳甲戌進士除户部主事/以諌南巡廷杖嘉靖初改吏部稽勲司又以)¶
　(泣諌大禮廷杖直聲逺震壯志益堅累官四川/按察司副使致仕晚年專工詞曲雅俗皆稱之)¶
<pb:KR2k0048_WYG_044-42a>¶
　翟　瓚(昌邑人正德甲戌進士慷慨有大節初授工/科給事有直聲出為河南僉事青羊冦反瓚)¶
　(首破賊巢兩省獲安歴陞湖廣巡撫歸田日市牛酒/召故舊為樂臨卒凡所置産業悉召其主多復還之)¶
　劉源清(字汝澄東平人正德甲戌進士知進賢縣值/宸濠叛源即日規戰守計掲旗誓死㑹濠戚)¶
　(婁伯及閹樂伯囿以兵出縣境源清用死士二百人/繞出其後獲伯囿誅之賊勢少沮王守仁起兵檄源)¶
　(清俱進卒與殱賊徵拜御史尋擢僉都巡撫宣大調/度士馬嵗省四十萬後進兵部左侍郎以奉命討大)¶
　(同亂卒為黄綰所紏逮獄年餘曾忭為之申辯/乃得罷歸隆慶元年追贈兵部尚書賜祭營𦵏)¶
　李公諒(濰人性沉重寡言以賢良舉為翼城知縣時/兵燹之餘民不聊生公諒教民食野菜槐豆)¶
　(五易水煮之以療饑民免流離驛中常有/怪過客靡寧公諒移牒城隍神其怪遂滅)¶
<pb:KR2k0048_WYG_044-42b>¶
　髙　奎(字文徵長清人正德甲戌進士授建平令邑/凋敝累年逋賦奎多方撫字公賦亦完三年)¶
　(奏最擢户部郎𣙜稅蘇州以清亷著世宗朝議大禮/抗疏犯顔被廷杖大中丞胡纘宗稱之曰始見于隴)¶
　(州雜而博再見于建平嚴而直三見于湖南/詳而惠四見于蘇州敏而勤則其品可知矣)¶
　王　杲(字景初汶上人正德甲戌進士以知縣行取/為監察御史巡視陜西茶馬㑹嵗大祲詔遣)¶
　(中貴三人分守蘭靖杲即上言窮邊饑嵗民方救死/不贍若額外設官勢必増派民將重困乞取回又言)¶
　(總兵官趙文貪墨恇怯私結佞倖文竟罷鎮奉命巡/按蘇松時值大饑多方賑貸民賴全活入掌河南道)¶
　(歴左副都御史户部右侍郎河南饑奏發帑/所聚量口給食後為忌者所中逮下詔獄謫)　(即民/雷州)¶
　(卒隆慶中贈/太子太保)¶
<pb:KR2k0048_WYG_044-43a>¶
　張景華(字時美郯城人正德甲戌進士知吉水縣剖/決如流時寧濠蓄逆景華䇿其必薄吉州請)¶
　(築磚城以固捍禦其後賴以無虞入為御史武定侯/怙寵驕恣衆莫敢言景華抗疏論列聲震朝廷累官)¶
　(至左都御史開閫薊遼總督漕運所上邊防漕政皆/關大計時嚴嵩柄國縉紳賄賂輻輳其門景華一無)¶
　(所餽嚴以雙縑問之報如其物嚴氏/大恨諷言官以蜚語中之罷歸卒)¶
　巴思明(新城人正德甲戌進士授行人時江彬專擅/中外莫敢言思明特上疏發其奸下錦衣衛)¶
　(獄罰跪午門五日㑹有申救者杖四十謫國/子學正遷給事中以忤執政外補僉事卒)¶
　陳　經(字伯常益都人正德甲戌進士授兵科給事/中讜直敢言武宗末年劾奏寧彬餘黨辭涉)¶
　(當路上覽疏顧左右曰此髯給事中也世廟登極累/官禮部尚書尋轉兵部加太子少保時西北警檄日)¶
<pb:KR2k0048_WYG_044-43b>¶
　(至經殫心籌晝至㤀寢食條上防禦事皆允行邊城/建議復河套公力陳不可忤宰執意因乞骸骨致仕)¶
　(經禀性方介門鮮/干謁囊無私遺)¶
　榮良貴(新城人母病痰喘每發良貴即涕泣不食母/夀至八十有四良貴終身如一日人稱為榮)¶
　(孝/子)¶
　楊　蘭(字世馨嘉祥人為人倜儻不羈有膽氣而諳/于法律正徳中山東提學趙鶴性偏執所黜)¶
　(士且萬人蘭走京師上書天子言鶴不法狀天子命/按院張羽覆校申覆逾半後多以功名顯者時議斬)¶
　(松亭古北居庸三關材木蘭抗疏奏曰中國之患急/在邊陲戎馬出入之防不可不峻竊恐此木一伐除)¶
　(阻險為坦夷則是自撤藩籬而使人/乗之以為利也言甚激切事竟得寢)¶
<pb:KR2k0048_WYG_044-44a>¶
　閻　閎(字尚友臨清人正德丁丑進士選庶常改吏/科給事中當世宗嗣統議政凡八疏其大者)¶
　(于宰相緣定䇿功邀封伯爵及大賚迎扈諸臣二條/抗言尤激切事亦得寢不行後又為曹嘉草劾本兵)¶
　(疏稿又斥言大臣黨附者因被譴謫雲南䝉自縣丞/一年詔復閎原官都諌劉世揚及兩臺交薦進河南)¶
　(按察司僉事又進浙江副使改/貴州提學五疏乞歸卒祀鄉賢)¶
　顧　鐸(字孔振博興人正德丁丑進士授浙江山隂/令嚴明威斷入為刑部郎京畿故多權貴鐸)¶
　(蒞政莫不斂跡㑹議大禮鐸率同官抗疏被廷杖出/為汝寧太守秋大蝗為文祭之蝗不為災調開封河)¶
　(決鐸晝夜行七百里疏趙皮寨以殺之開封以寧陞/兵備副使妖賊髙寵衆數萬甚横鐸擊擒之當道詘)¶
　(其功陞陜西行太僕卿飭理馬政署/有竹死踰年復生人比之冦公竹)¶
<pb:KR2k0048_WYG_044-44b>¶
　鄒世安(茌平人六世同居丁男百口每飯以擊梆為/號列坐于庭長幼有序食畢各就本業遞為)¶
　(家長不/立私囊)¶
　江　濬(歴城人正德己卯舉人授真定知縣縣有黠/少年喪槖中金詐誣館人獄成濬至輙鞫其)¶
　(金所從来少年遂伏罪行取監察御史從幸承天除/道滹沱河檄冇司造舟為梁覆土其上列艦為之而)¶
　(駕以渡羣服其/幹才之敏練馬)¶
　倪宗嶽(字鎮卿濮州人正德辛巳進士嘉靖初授監/察御史伏闕諌大禮廷杖尋出按真定綜覈)¶
　(有司墨吏望風解綬順德地方飛沙充積不田而稅/俱勘明蠲除巡撫某貪縱不職將劾之偶痰發不治)¶
　(因其来視病宗嶽出袖中疏草視曰吾欲露章彈/公今不能矣請公改絃而治福此畿南言訖而卒)¶
<pb:KR2k0048_WYG_044-45a>¶
　蔣　𤾉(字文輝樂安人正德辛巳進士知沭陽縣撫/流移勸耕種興學校飭兵防擢監察御史紏)¶
　(彈無所避督鹺河東再巡畿輔咸以嵗祲為民請賑/饑民賴以全活擒畿内妖民以百數權貴人忌之謫)¶
　(守吉州創石城以衛民後晉貴州僉事/尋致仕所著有歸藏漫稿西巡奏議)¶
　吳自然(濟寧人娶馬氏生四子而馬卒自然年壯而/又富于財人争以女妻之自然曰馬氏歸吾)¶
　(家二十年無失徳何忍令其子謂他人母乎或勸之/以納妾自然曰妾有子則必減馬氏之愛以愛其子)¶
　(吾亦不忍也人/因稱為義菴)¶
　盧　瑄(肥城人父喪初殯時值亢旱俗有旱魃之說/瑄時切憂慮守墓號泣寢食不敢暫離至㴻)¶
　(雨方歸母喪因别築一室朝夕哭奠踰一年柩左忽/生一樹次年石亦如之三年樹連理有司上其事特)¶
<pb:KR2k0048_WYG_044-45b>¶
　(詔旌/表)¶
　徐應奎(蓬莱人父殁廬墓三年後應奎卒其子芳亦/廬墓三年人稱孝思之報  時同郡先後廬)¶
　(墓者黄縣徐讀孫朝重李茂林福山袁亨棲霞郭强/林有李周貽辭招逺孫英宋良臣王瓛張綬莱陽位)¶
　(志髙尹天麟趙部寧海姜瑜卜懐于乾文登王珊孫/鵬劉鑑劉瀾王賢劉汝為登州衛戰朝用皆以廬墓)¶
　(旌/表)¶
　宋　推(新城人為襄陵主簿父嗜食魚喉為骨所梗/推徬徨祈禱誓終身不食魚夜夢神人為其)¶
　(父取骨父甦骨在枕旁推/因述其事廣為刋布戒之)¶
　趙　巖(堂邑人父卒建祠墓側廬居三年肖像祀之/朝夕上食如生時夏月大風雨雹發屋拔木)¶
<pb:KR2k0048_WYG_044-46a>¶
　(自西北而東南居民無不被傷而廬墓左右宴然有/司上其事奉詔旌表  時先後以廬墓稱孝者同里)¶
　(王懽李尚質聊城朱舉王朝相王禮質梁瑾孫良裴/俊王安李忱楊宗博平郭綸茌平劉尚義莘縣沈昱)¶
　(孔昭李志白溥任溫趙全清平文眀冠縣許通陳勉/申一琴申一攀臨清王祐劉端賈貴王敎邱縣蔣昺)¶
　(㤙縣王宏夏津霍俊髙唐吴璋平山衛葉臻房鎮張/銳濮州常琴朱禮祁三竒范縣吳珍觀城髙源朝城)¶
　(魏元王禮史蘭/皆以廬墓旌表)¶
　王　應(字德鄰朝城人嘉靖壬午舉人初令杞縣行/取監察御史首上君德五事皆深切時弊數)¶
　(劾大臣中不法京師震駭巡視三關請于桑乾河修/長橋築敵樓以扼虜咽喉建沙河城以䕶衛陵寢識)¶
　(者服其/逺畧)¶
<pb:KR2k0048_WYG_044-46b>¶
　李　仁(字元夫東阿人嘉靖癸未進士授行人擢吏/科給事中㑹抗疏申救孫應奎謫開州判官)¶
　(後屢遷至陜西巡撫關中地震仁極力存恤/賑濟民賴以全陞任兵部侍郎忤嚴世蕃歸)¶
　劉　隅(字叔正東阿人嘉靖癸未進士授行人出按/江北糾繩貪殘擊斷無諱累官僉都御史巡)¶
　(撫保定西輔多事下令所部繕完城邑百家之聚皆/有雉堞劇盗王士舉以三千餘人流刦七省隅協各)¶
　(省兵吏勦平之隅用兵不惜小費厚賞死士有失律/必置重典以是人樂用命晉副都御史未幾罷歸卒)¶
　(著有文/集行世)¶
　李士翔(字長白長山人嘉靖癸未進士知婺源縣擢/監察御史巡鹽兩淮奏發羨餘數十萬采穀)¶
　(備荒後任荆州知府請以沙市稅給宗祿又革陋規/築公安監利堤後至寧夏巡撫工部侍郎户部尚書)¶
<pb:KR2k0048_WYG_044-47a>¶
　(以忤嚴嵩罷歸/卒贈太子少保)¶
　陳守愚(守如愚夀張人嘉靖癸未進士授行人擢都/給事中前後十餘疏皆讜論至嚴㫖譙訶亦)¶
　(不少變出為四川参政適賊冦狂獗守愚與兩臺定/議阻其納欵力贊進師不三旬悉平羣寨邊隅以寧)¶
　(因母老遂/乞終養)¶
　藍　田(字玉甫即墨人嘉靖癸未進士除御史時建/言大禮廷杖幾死罷歸三十餘年不入公門)¶
　(惟與門生講學不倦先後論薦/三十餘疏終不起有集行世)¶
　黄　徵(字徳兆安邱人嘉靖癸未進士累官至吏部/郎中免歸徧擬諸名家詩賦謂漢儒註疏去)¶
　(古未逺其言足據復用/李舜臣齊名海内謂之)　(書正其舛訛與樂安/黄有户部符臺集)¶
<pb:KR2k0048_WYG_044-47b>¶
　李舜臣(字懋欽樂安人嘉靖癸未進士為吏部員外/郎以議大禮廷杖起江西提學僉事陞南司)¶
　(業太僕卿性簡重不樂紛華旁通十三經壯嵗謝歸/讀漢儒注疏著易卦辱言尚書說毛詩問言春秋三)¶
　(傳考例經學羣/書為世儒宗云)¶
　胡纘宗(泰安人嘉靖初累官河南巡撫所屬陽武知/縣王聨貪汚兇狡纘宗曾以事笞之時世宗)¶
　(頗喜告訐而聨適以毆父及殺人等罪無可解乃摭/纘宗迎駕詩中語指為詛謗並借以羅織多人令其)¶
　(子詐為常朝官闖入闕門訟寃帝怒捕纘宗等下獄/得刑部尚書劉訒㑹訊悉其誣坐聨父子死罪纘宗)¶
　(仍以違制廷杖革職纘宗有/文名在獄時猶賦詩不輟云)¶
　韓元仕(字廷臣滋陽人嘉靖乙酉舉人以母老不仕/母卒廬墓三年墓前産芝三莖事聞詔旌之)¶
<pb:KR2k0048_WYG_044-48a>¶
　(傳時先後廬墓者曲阜孔承夏顔存信孔聞諭孔宏/  陳炯寧陽郭増張文月泗水朱淦何問滕縣杜祥)¶
　(鍾賢徐義金鄉李春單縣王敬徐川侯宗周刁鴻舉/城武王俊濟寧蔣楨李守信曾繼祖段瑀程選鄆城)¶
　(趙蘭侯公贊張彦龍王復顯馬三重佀璞李逵汶上/馮威侯昱張鄜王旟王廩東平王景初平隂王福緣)¶
　(劉則宴陽穀錢道宋徽夀張張敖東阿張琛郯城李/翥郭秉費縣于進卿曹州張倫段然超王治寧曹縣)¶
　(李思孝趙克銳定陶張志古嘉祥侯度馮大/勝鉅野于進楊懐學褚思皆以廬墓旌表)¶
　紀　繡(字思絅利津人嘉靖丙戌進士授禮部主事/歴郎中㑹有誣奏勲臣不法者繡抗疏明其)¶
　(寃奉命讞獄畿内虚心推覈開釋千餘人擢鳯翔知/府尋遷陜西兵備副使調餉有方獲賊中奸細孔哥)¶
　(兒等三人送京師有白金之賜以疾歸尋補貴州副/使整飭威清等處以征叛苗親冐暑瘴督兵渡盤江)¶
<pb:KR2k0048_WYG_044-48b>¶
　(卒/)¶
　崔廷槐(字公桃平度州人嘉靖丙戌進士由知縣/歴官四川僉事長于詩文著樓谿集行世)¶
　林　瓊(字廷獻臨清人嘉靖丙戌進士授刑部主事/天性簡澹論事依傳古義領部内章奏精察)¶
　(不苛有天文生董至者誣建昌侯謀逆書上詔下司/冦獄瓊亷其狀窮治無左驗力白侯枉上怒罷瓊官)¶
　(侯卒得不誅瓊歸杜門掃/跡裒所著文曰霜柏稿)¶
　于　玭(字子珍東阿人嘉靖戊子舉人知許州遷平/凉知府明習吏治聲稱甚著子慎言舉于鄉)¶
　(乃告歸銳意博學工文詞出所/餘以贍養鄉人殁衆為立祠)¶
　戴　繼(字叔嗣曹縣人嘉靖己丑進士官給事中風/姿俊雅庶務旁午衆議紛紜常以一言決之)¶
<pb:KR2k0048_WYG_044-49a>¶
　(中貴為其黨樹官皆有封駁不狥以私時冡宰汪鋐/隂求附已㗖以美官繼謝弗與通且偕科道劾之鋐)¶
　(既禠職繼亦去/位後竟不出)¶
　吳孟祺(字元夀寧陽人嘉靖己丑進士授五河知縣/張弛有法巡撫錄其政績榜行四郡擢刑部)¶
　(主事伸救外戚張延齡寃獄忤㫖廷杖謫直𨽻/祁州同知歴陞潼關兵備道致政歸卒祀鄉賢)¶
　郭宗臯(字君弼福山人刑部郎中天錫長子嘉靖己/丑進士廷對自獻六事皆切時弊授庶吉士)¶
　(改御史癸未十月星隕如雨宗臯抗疏累千餘言觸/忌諱廷杖巡按蘇松常鎮積奸難除者摘發如神疏)¶
　(論保撫劉夔無行並及輔臣李時直聲震動有郭鐵/頭之號累官僉都御史巡撫順天上守邊五事因條)¶
　(陳居庸關邊守革職復起撫大同調宣府却敵有功/總督宣大尋有邊警即分竒兵遏敵身先士卒與竒)¶
<pb:KR2k0048_WYG_044-49b>¶
　(兵前後邀之敵引去時總兵張達輕出敗死以不應/援被劾杖謫戍邊隆慶改元釋歸歴陞南京兵部尚)¶
　(書致/仕歸)¶
　吳　嶽(字汝喬汶上人嘉靖壬辰進士歴户部主事/督上谷餉吏進積羨千金嶽正色拒曰羡金)¶
　(即正餉也豈可以為利歴郎中出守廬州悉罷却府/堂供稅又知保定府奏裁免征徭十之六七後累官)¶
　(僉都御史以疾予告數年起為右副都御史轉吏/部侍郎晉南吏部尚書卒謚介肅賜祭葬如例)¶
　葉　洪(字子源德州人嘉靖己丑進士授户科給事/中特疏諌帝不親祈穀又極論汪鋐奸狀忤)¶
　(㫖奪俸鋐銜之次年以考察坐洪浮躁貶/寧國縣縣丞又二年復以大計禠其職)¶
　江　東(字朝陽朝城人嘉靖己丑進士授户部主事/累官兵部右侍郎三十七年俺答入冦圍大)¶
<pb:KR2k0048_WYG_044-50a>¶
　(同右衛城幾䧟命東權總督宣大救之東選主客兵/七萬人距右衛百里晝鳴鼔發□夜人執一炬火光)¶
　(燭天圍遂解帝聞之大喜遷户部尚書尋改南京兵/部加太子少保以池河兵變解任四十年愛辛把都)¶
　(兒入犯薊西烽火徹大内急起東兵部尚書協理戎/政東突出戰于石匣斬獲甚衆賜蟒衣玉帶廕一子)¶
　(隨鎮宣大六年巡邊卒于懐来帝聞之驚悼贈少保/謚恭襄東性慷慨豁達推誠御下其防邊策畧為世)¶
　(所傳/誦云)¶
　葛守禮(字與立德平人嘉靖己丑進士授彰德推官/甦寃獄決疑案上官驚服遷兵部主事丁艱)¶
　(補禮部值藩邸謀繼絶封守禮堅持不子㑹以疾在/告藩復以重賂部司得請旗校詗其事驗諸受賂者)¶
　(獨無守禮名帝由是知其亷正授河南提學副使進/山陜臬藩兩司擢右副都御史巡撫河南入為户部)¶
<pb:KR2k0048_WYG_044-50b>¶
　(侍郎改吏部遷南京禮部尚書南吏部李本希嚴嵩/指謬稱守禮老病勒休隆慶元年起户部尚書正田)¶
　(賦罷科差奏定國計簿式頒行天下凡隱漏/侵那諸弊一旦肅清卒贈太子太保謚端肅)¶
　張　綸(字宣甫汶上人生而目重瞳子從旺湖吴公/講學于蜀山嘉靖中歴三河令通州守户部)¶
　(員外當官以清能稱綸于書無所不闚而尤深于/易著圖書考揲蓍考易譚四書原多前人所未發)¶
　楊　賢(字子庸濟寧人嘉靖壬辰進士西安推/官歴任四川布政大計卓異號為第一)¶
　扈永通(字一貫曹縣人嘉靖壬辰進士授中書舎人/轉給事中題参封駁動以百計具中機宜時)¶
　(緣邊大將要結權貴以冐官賞厰衛恃雍䕶功多所/干請永通皆以令甲持之當路為之奪氣累至南京)¶
　(光祿卿應天府尹已為忌者/所中外補至河南右布政)¶
<pb:KR2k0048_WYG_044-51a>¶
　曹邦輔(字子忠定陶人嘉靖壬辰進士知元城縣有/亷名擢御史巡鹽河東革嵗賽按陜西誣枉)¶
　(多所辨明陞河南副使破雎陳巨冦巡撫應天剿海/冦三大㨗後督京營終南户部尚書趙公貞吉謂天)¶
　(下獨邦/輔知兵)¶
　殷　學(字時敏東阿人嘉靖壬辰進士授合肥縣選/御史數上疏劾權貴出按陜西冦入安定殺)¶
　(掠吏民邊臣匿敗更以㨗聞學具狀以上邊臣賂貴/近以為御史張皇賊勢虚愒朝廷謫浙江按察司知)¶
　(事稍遷刑部郎中累官兵/部侍郎以疾求歸還里)¶
　侯　度(字憲甫東阿人嘉靖壬辰進士出為淮安推/官江都富室倚勢殺人獄久不決度訊之立)¶
　(得其情泗州有誣良為盜者辨而出之擢御史巡按/山西中貴乾没公帑金錢至億萬疏劾皆遣戍殁貧)¶
<pb:KR2k0048_WYG_044-51b>¶
　(無以殮諸御/史𣙜金𦵏之)¶
　張　恪(觀城人嘉靖甲午舉人任垣曲萬全二令遷/陜西平涼倅遂移疾歸為人坦易不設城府)¶
　(而記述淵博所著有東里集烟霞集草忩筆記東郡/志稱其居官以亷惠著居家以文學著誠非虚語也)¶
　戴夢桂(濟陽人嘉靖乙未進士官給事中以忤權貴/謫外累至参政嘗以勤儉謙和著為四箴以)¶
　(為戴氏/家訓)¶
　靳學顔(字子愚濟寧人嘉靖乙未進士授南陽推官/歴吉安知府以亷平稱累遷左布政使隆慶)¶
　(初入為太僕卿改光祿旋拜右副都御史巡撫山西/應詔陳理財凡萬餘言其言選兵鑄錢積穀尤切實)¶
　(疏下所司議卒不能盡行尋召為工部右/侍郎晉吏部左侍郎值髙拱柄國移疾歸)¶
<pb:KR2k0048_WYG_044-52a>¶
　任萬里(字圖南掖人㓜孤事母極孝由嘉靖乙未進/士歴官禮科給事中彈劾不避權貴母曰兒)¶
　(為直臣如母老何萬里跪曰忠孝不能兩/全寧奉母歸爾乃引疾致仕九薦卒不起)¶
　鮑東莱(任城衛指揮善騎射膂力過人破白蓮妖冦/著名東土嘉靖三十三年率兵征倭于松江)¶
　(每出陣建一白旗所向摧䧟後建紅旗與倭戰上海/乗勝深入賊環擊之東莱及参將尚允紹躍馬大呼)¶
　(曰吾輩受國厚恩當以死/報復殺數十人矢盡遇害)¶
　鮑雲鳯(德州人少以竒童稱精究天文地理/推驗如神隐居不仕自號雲峯先生)¶
　馮惟敏(號海浮臨朐人惟訥弟聰𨽻博學詩文雅麗/尤善樂府嘉靖丁酉登鄉薦後為涞水令所)¶
　(著有山堂詞/稿撃筑餘音)¶
<pb:KR2k0048_WYG_044-52b>¶
　許東望(字應魯平山衛人嘉靖戊戌進士初令山隂/政尚寛平民愛之如父母入為户部郎嘗督)¶
　(江西逋賦歴浙江参議分守紹興㑹倭夷突擾軍興/煩費東望一切以簡静鎮之推赤心待下將卒爭自)¶
　(効抲亭龕山之㨗親督矢石馘數百級同事攘其功/僅進按察司副使嘿嘿不言累官太僕寺卿致仕)¶
　王崇義(字子由淄川人十嵗通易傳毛詩大戴記嘉/靖戊戌登進士授刑部主事宫嬪之變坐逆)¶
　(誅者以百數上怒欲族之崇義抗論曰外家安知内/庭猝發事律止坐其家長餘可無問也所全活男女)¶
　(七十餘人奉命恤河南獄錄其可矜者數百人以聞/章三上皆得允出守寧波月餘致仕歸詔屢徵不起)¶
　(日以經史課子姪皆相/繼登賢書卒祀鄉賢)¶
　馮惟訥(字汝言臨朐人嘉靖戊戌進士為宜興令捕/治諸豪侵没官租者改魏縣累遷浙江提學)¶
<pb:KR2k0048_WYG_044-53a>¶
　(凡權貴私函却之不發移江西左布政核上供磁器/浮費令民畆出一錢僱役民以為便以光祿卿致仕)¶
　(與兄惟健弟惟敏皆以詩文鳴齊魯間所著詩紀百/卷及風雅廣逸楚詞旁註選詩約註文獻通考纂要)¶
　(杜律刪註馮光禄詩/集若干卷行于世)¶
　李　相(鉅野人嘉靖中土冦韓良刼掠邑境知縣周/世臣募士拒之相願自効每戰則居先入則)¶
　(殿後一日猝與賊遇馬䧟濘遂見殺世臣為/之慟縞素葬之蘇草坡題曰義士死節之墓)¶
　楊　鳯(日照人嘉靖間以任俠為蒲坂馮公所按戌/上谷而浙江沈錬忤權相嚴嵩編管保安鳯)¶
　(得御鍊鍊善之贈詩云游俠是楊生關西最有名執/讎非為已直道豈横行䠱馬飛鞭影彎弓滅箭聲何)¶
　(為心不忿談笑入邊城鍊既死鳯以計奉/沈夫人及幼子袠由日照還越卒全其家)¶
<pb:KR2k0048_WYG_044-53b>¶
　張登髙(濮人嘉靖辛丑進士蘇州推官擢御史按順/天特疏劾陸炳專權逮詔獄榜掠幾斃隆慶)¶
　(初復原官至/太常寺卿)¶
　陳其學(登州衛人嘉靖辛丑進士授行人選御史上/疏請立東宫詞甚愷切錦衣陸炳咸傾中外)¶
　(其學首劾之累官南京刑部尚書致仕/歸二十年存問二次贈少保諡恭靖)¶
　李用敬(字仲學益都人嘉靖辛丑進士授山西壼關/知縣召為給事中時相嵩忌言事者用敬獨)¶
　(侃侃論劾無所畏避大將仇鸞恃恩驕縱用敬疏劾/之直聲震朝守倭大掠江南聲勢張甚以尚書張經)¶
　(督征之嵩黨趙文華劾經持兵觀望詔檻車徵詣廷/尉用敬上疏救之上怒遂廷杖落職穆宗起言事者)¶
　(用敬復補用論光祿卿胡膏讒殺給事中楊允繩抵/死論總兵陳時郎中胡應臣不職罷之轉左右通政)¶
<pb:KR2k0048_WYG_044-54a>¶
　(陞光祿卿以母喪歸遂絶意/仕進年九十而終賜祭𦵏)¶
　路可由(字子正曹縣人嘉靖辛丑進士授行人選御/史巡視京通二倉計察天下財賦利弊甚悉)¶
　(岀按江北風裁峻立有監司貪婪納交權貴可由疏/其罪狀劾之中外悚懼累遷副都御史巡撫遼東屢)¶
　(立戰功為嚴/嵩所沮罷歸)¶
　侯　鉞(字義甫東阿人資質殊絶讀書日以卷計登/嘉靖辛丑進士授工部主事出為山西屯田)¶
　(僉事有詔築龍門邊五百里衆以寇所出入相顧莫/敢往鉞獨以身任之一日寇大至左右請入城避答)¶
　(曰吾舎數萬丁夫獨先安往乃驅民入城身為之殿/坐門外盡入居民而後入再擢為山西副使整飭陽)¶
　(和兵備大將軍仇鸞行邊司道皆伏謁鉞獨長揖不/伏鸞初不恱及進而與語縱横指畫旁若無人鸞竒)¶
<pb:KR2k0048_WYG_044-54b>¶
　(其才詣軍門曰此中嶽嶽侯君一人拜右僉都御史/巡撫大同嘗一嵗再遇寇有功為兵部尚書聶豹所)¶
　(劾削籍罷歸田里嘗布袍戴笠乗一白騾遊行隴上/時塞上多事鉞有重名廷臣部使交章奏薦方有詔)¶
　(召而鉞/已卒)¶
　吳　昶(登州衛人嘉靖辛丑進士授河間推官多所/平反擢御史執法不避權貴巡屯山西薦賢)¶
　(斥墨軍屯一清以母老終養前後十三徵不起朝野/重之屢舉鄉飲大賔著石洞主人稿子之美進士任)¶
　(禮科給事中/蹇諤有父風)¶
　梁　成(字公濟平隂人嘉靖辛丑進士初授行人遷/兵部員外郎時嚴嵩柄國屢撓職方成法遂)¶
　(拂袖歸杜門二十/年嵩敗亦不出)¶
<pb:KR2k0048_WYG_044-55a>¶
　王　言(蓬莱人嘉靖辛丑進士授御史按淮陽不從/嚴世蕃所請遂搆以他事貶言遂棄官歸陶)¶
　(然以詩/酒自樂)¶
　李　懋(茌平人篤學尚志居太學士類推/重累官福建按察使卒祀鄉賢祠)¶
　李　紞(樂安人潛心學問隱居洋水之濵毎遇朔望/必向先塋展拜里人皆則傚之嵗豐積粟頗)¶
　(饒助人㛰喪絶無矜/情吝色年九十而終)¶
　許邦才(字殿卿歴城人嘉靖癸卯解元官長/史能詩文所著有瞻泰樓集行世)¶
　王　麟(新城人幼警敏通九經為文章原本經術以/明經為𨽻川王府教授内行醇備敎子孫嚴)¶
　(而有禮子重光諸孫之垣之輔之城之猷/之都皆為世聞人以曾孫象乾貴贈少保)¶
<pb:KR2k0048_WYG_044-55b>¶
　邢　竒(字彦美長清人天資頴悟議論敏㨗蓄書萬/餘卷時號書精當道薦于朝以直言忤大臣)¶
　(授河泊官在任嵗餘歸/卒于家著有繩庵集)¶
　劉爾牧(東平人嘉靖甲辰進士累官户部郎中以事/忤中官嚴世蕃聳成之廷杖一百削籍歸里)¶
　(後廷臣交章薦起爾牧堅却之且云古者刑不上大/夫刑人不在君側近世矯激好名甘受廷尉朴責因)¶
　(事而杖杖而復起縱不辱君命/如守身之義阿識者以為名論)¶
　王重光(新城人嘉靖甲辰進士由工部主事改户部/督稅九江嵗省漕數千石累官貴州副使嘉)¶
　(靖巾貴州諸蠻約四十八寨三萬餘衆攻赤水諸處/撫臣出師不克重光單騎深入諭以禍福諸蠻感服)¶
　(願世奉職貢以採辦大木積/勞卒勅建忠勤祠春秋祠之)¶
<pb:KR2k0048_WYG_044-56a>¶
　張守蒙(字啟哲滕縣人嘉靖甲辰進士歴知寶應鄢/陵二縣咸有能名擢四川道御史督理屯田)¶
　(檢奪成國公所乾没逆鸞地數百頃時嚴嵩方用事/世蕃姻連成國屢以為言守蒙不聽左遷石州判官)¶
　(鄖陽同知時伊庶人驕横不法為中丞御史所劾有/詔墮其官城庶人治兵自衛吏民&KR0837;懼守䝉知河南)¶
　(府召其用事爪牙以法諭之徐取所侵奪官民/地各歸其主洛民以安遷鹽運司運使乞歸卒)¶
　谷中虚(海豐人嘉靖甲辰進士歴官潞安道副使陶/真人恃上寵建石梁于漳河上工部置簿令)¶
　(真人門下道士募緣所在為害中虚拘道士于橋所/選官督理橋成民不知擾歴陞四川巡撫討平龍川)¶
　(土司薛兆乾/拜兵部侍郎)¶
　李逢時(字化甫德州人嘉靖甲辰進士授行人擢監/察御史巡按宣大時逆鸞主互市逢時具疏)¶
<pb:KR2k0048_WYG_044-56b>¶
　(極陳得失後防衛懈弛逢時又疏馬市之覊縻難恃/宜為預備朝廷韙之後以不附趙文華出為湖廣副)¶
　(使歴官山西左布政使清宗藩/之濫支以抒民困以老致仕卒)¶
　石茂華(字居采益都人嘉靖甲辰進士授濬縣知縣/築隄障河水擒巨冦王經鄆濮間始得安堵)¶
　(陞户部主事監草塲抗仇鸞有聲歴任兵部尚書太/子太保㑹秦隴大祲茂華條救荒事宜全活者萬計)¶
　李攀龍(字于鱗歴城人嘉靖甲辰進士博學工詩文/與王世貞諸人號海内五才子為比部郎出)¶
　(守順徳問民疾苦興除利害尋督學關中按察中州/人莫敢撓以法以母憂歸卒學者稱為滄溟先生)¶
　冀　錬(益都人嘉靖甲辰進士少好學讀諸大儒遺/書博綜子史其無關正學者悉罷之其學主)¶
　(于誠敬造次必以禮為政以孝弟訓民省刑簡訟民/化從之巡撫河南擒巨寇督河工受上賞移撫保定)¶
<pb:KR2k0048_WYG_044-57a>¶
　(加侍郎告歸不為矯矯之節居家不問有無/殁無以供葬子孫售産以辦賜祭𦵏謚端恪)¶
　劉　祿(字惟學章邱人嘉靖甲辰進士以行人使朝/鮮却賂遺不受遷户科給事中救王尚書杲)¶
　(忤嚴嵩廷杖罷歸日飲酒賦詩以自娱嘗曰齪齪偷/生千鍾祿争如醉死一杯酒葢其意果不在酒也隆)¶
　(慶中廷/薦不起)¶
　王我聘(淄川人幼為諸生頓棄舉子業專攻詩古文/詞于三台山下誅茅結廬獨闢蹊徑自號三)¶
　(台逸客凡親友贈遺創建山寺廣/置房屋後冦亂依山全活者萬人)¶
　陳夢鶴(字子羽益都人尚書經子年十二撰大内燈/詩世廟有事南郊父攜往觀圜邱新製因作)¶
　(大祀圜邱禮成賦一時傳誦丁未成進士夏貴溪欲/招為門下弗往授工部主事撰閘河類考二卷繼改)¶
<pb:KR2k0048_WYG_044-57b>¶
　(兵部選司撰武銓邦正二卷陞河南僉事時分宜當/國弗往謝尋罷歸所著有雅音萃稿芝巘山人嵗稿)¶
　(平莊集西平游/覽志陳氏家乗)¶
　郭東藩(字鎮夫金鄉人嘉靖丁未進士知聞喜縣有/惠績行取户部主事尋告歸肆力子史諸書)¶
　(著作甚古雅絶倫嵗饑輸粟一千/石以助賑撫按上其事建坊旌之)¶
　張　柱(夀光人嘉靖丁未進士授行人歴户部主事/陞河南知府伊藩煽虐掠子女奪民田刦商)¶
　(納逋郡内洶洶柱上疏劾之王以罪削祿柱亦左降/陞敘州知府轉山西憲副有以弟産投獻瀋王者弟)¶
　(訴于柱王怒捉其弟杖殺之柱繳敇印于王王懼送/犯人并行杖者俱抵大辟累陞江西按察使勘王文)¶
　(成復伯爵陞右布政以詿誤調山/西卒于官著有諸史日抄四十卷)¶
<pb:KR2k0048_WYG_044-58a>¶
　楊　巍(號夢山海豐人嘉靖丁未進士由武進令行/取吏兵二科給事中敷奏多見採納出為山)¶
　(西按察僉事裁省驛傳羨金二萬兩以佐軍需後巡/撫秦晉入為兵部侍郎晉吏部尚書進退人才能協)¶
　(輿論在銓七/年致仕歸)¶
　李先芳(字伯承濮州人嘉靖丁未進士由新喻知縣/累遷至寧國府同知少以能詩名與李攀龍)¶
　(謝榛等結社及為曹郎時宗臣張佳尹/王世貞徐中行輩同集都下朝夕唱和)¶
　殷士儋(字正甫歴城人生而頴異其父號信軒精歴/數士儋五嵗即能窺其術一日謂其父曰歴)¶
　(家止載六十年我向上推衍百千嵗以至無窮皆在/我指掌中耳年十九舉于鄉嘉靖丁未成進士選庶)¶
　(常世宗偶舉霍去病穿域蹋踘為問無能對者士儋/解述甚悉上喜稱為真翰林穆皇即位以士儋舊為)¶
<pb:KR2k0048_WYG_044-58b>¶
　(潛邸講官宣賜有加隨擢翰林掌院兼禮部侍郎又/改吏部侍郎侍經筵講讀如故穆皇圖治方新士儋)¶
　(日侍講幄其于銓曹執掌仍纎巨靡遺尋晉禮部尚/書進太子太保郊祀慶成之典廢墜四十餘年士儋)¶
　(特疏請舉行與宴臣工一時驚傳盛遇焉詔拜大學/士入閣輔政年餘即稱疾乞歸疏四上得請時年方)¶
　(五十家居十二年卒贈/太保賜祭𦵏諡文莊)¶
　朱　綱(字振甫曹縣人嘉靖丁未進士知晉江舉卓/異擢御史按山西興革七事大便于民又按)¶
　(蘇松廬鳯特請廣賑全活不可勝數補關南道剿平/土寇後巡撫河南奏建商邱學校劾廢逆藩振興保)¶
　(釐之功為最著休/歸二載卒賜祭)¶
　李邦鎮(字安民滕人年十八時父被誣䧟獄當死邦/鎮願以身代因居囹圄十八年終日畫灰為)¶
<pb:KR2k0048_WYG_044-59a>¶
　(字書法自成一家後父寃得雪乃奉父入雙谷山結/廬終養博涉羣書四方稱為環川先生年九十七嵗)¶
　(而終子周南登/嘉靖戊午鄉薦)¶
　丘　橓(諸城人嘉靖庚戌進士為刑科給事中時嚴/嵩用事賄賂公行橓獨謝絶私餽有撫臣以)¶
　(金餽者首疏劾之後嚴氏怒矯以楊選事杖橓斥為/民後再起忤執政又告還杜門著書再起官至都御)¶
　(史慨然以澄清天下為事首疏禁守令貪酷懲御史/之縮朒蓋自顧佐後都御史能察臺臣者橓一人而)¶
　(已陞南吏部尚書引年未允至/南都兩月而卒賜祭𦵏謚肅簡)¶
　尹　庭(肥城人嘉靖庚戌進士河南郏縣知縣政治/為天下第一考選湖廣道監察御史初建言)¶
　(即奏劾奸相嚴嵩父子/七疏觸上怒廷杖回籍)¶
<pb:KR2k0048_WYG_044-59b>¶
　劉應節(字子和濰人嘉靖庚戌進士授户部主事歴/井陘兵備副使擢右僉都御史巡撫遼東隆)¶
　(慶元年起撫河南尋總督薊遼保定軍務其奏罷永/平密雲覇州采礦建議積貯通漕及大寧薊門補兵)¶
　(備邊之䇿皆經國大計也惟請開膠莱河計費百萬/議者爭駁之萬歴初進南京工部尚書改刑部㑹雲)¶
　(南参政羅汝芳奉表至京應節出/郭與談禪被劾罷卒贈太子少保)¶
　岳君寵(青州人嘉靖三十六年倭犯江南君寵為千/夫長免胄搏賊死之兵備王世貞為作誄)¶
　張夢鯉(字汝化莱陽人嘉靖丙辰進士歴官副都御/史清白有政聲及致仕家居猶親灌園拾橡)¶
　(以自給自/號龍池叟)¶
　胡汝桂(金鄉人嘉靖丙辰進士好學沉潜尊/行陽明之學後累官至刑部郎中)¶
<pb:KR2k0048_WYG_044-60a>¶
　張憲翔(字肖雛青州左衛人嘉靖戊午舉于鄉授五/河知縣以卓異陞户部主事時漕河淤塞議)¶
　(從海運無不以冐險為難憲翔以才望改雲南道御/史往攝其事嘗潛查漕弊暗籍而顯繩之人駭為神)¶
　(明朝廷嘉其能出按順天陜西/彈劾不避權貴呼為鐵面御史)¶
　甄　沛(字汝澤魚臺人嘉靖己未進士開封推官/擢工科給事中獨力敢言皆切軍國重務)¶
　雷稽古(字汝徵恩縣人嘉靖己未進士授廣平推官/清㢘著譽擢御史按湖廣張居正欲奪藩封)¶
　(地以為囿稽古拒弗與清/操勁節二十年如一日)¶
　孫　鏜(莒州人商販吴越間嘉靖中倭冦松江郡守/任環調兵食不繼鏜請輸貲以佐軍環聞其)¶
　(勇兼善刀遂請于督師劄委効用鏜更括家財招里/中親族為部伍不費公餉一日倭舟泊泖滸鏜出酣)¶
<pb:KR2k0048_WYG_044-60b>¶
　(戰至石湖橋半渡伏發鏜墮/水死詔贈光祿丞廕一子)¶
　王之輔(字爾任新城人嘉靖辛酉舉人選隰州知州/地瘠民多匿賦之輔力革羨金遂樂輸如額)¶
　(有回賊不時入掠之輔屢却之改知霍州宗藩斂跡/擢大名同知漳水壊田廬之輔别開渠二十里入衛)¶
　(河以殺水勢河永不為害終户/部員外郎王氏之盛實基于此)¶
　蕭大亨(字夏卿泰安人嘉靖壬戌進士知榆次累官/兵部侍郎䕶潞藩之國一切裁之以法所至)¶
　(道路肅清陞宣大總督惠績纍纍加太子/太保兵部尚書尋改刑部晉少保柱國卒)¶
　栗　祁(字子登夏津人嘉靖壬戌進士授徽州府推/官遷南京户部主事𣙜稅杭州亷慎無與比)¶
　(由湖州府擢山西按察司副使兵備秣馬訓兵居三/年虜不敢近塞拜布政司参政大臣行邊薦其才可)¶
<pb:KR2k0048_WYG_044-61a>¶
　(大用未幾以疾卒于官邊/民追思之建威愛祠祀之)¶
　王之垣(字見峯新城人嘉靖壬戌進士荆州推官藩/王不法之垣捕王左右十餘人王怒之垣不)¶
　(為動擢刑科劾誠意伯貪横宰執有修郄諷之垣之/垣力持不可歴官至府尹裁抑中官貴豪巡撫湖廣)¶
　(景王故宫災或誣府官燕客之垣驗/視無狀盡釋之陞左侍郎贈尚書)¶
　馬文煒(安邱人少孤貧以孝聞嘉靖壬戌進士知確/山行取御史廷訊大辟政府有所欲出文煒)¶
　(曰是嘗希相嵩殺直諌者何出為政府不懌罷按察/副使治荆南上遣中貴為張居正治第于江陵豪僕)¶
　(横郡中文煒縳治之江陵又欲以射圃為囿持不與/以故久不遷江陵殁晉僉都御史巡撫江西卒于官)¶
　王嘉賔(字國光滕縣人嘉靖壬戌進士除太湖知縣/政尚亷平擢御史時太常周怡給事石星以)¶
<pb:KR2k0048_WYG_044-61b>¶
　(言事得罪嘉賔具疏論救聲動臺端久之廷議置三/中丞分部海内屯鹽人情騷動嘉賔上疏極言不便)¶
　(上納其言寢罷時嘉賔弟元賔同時為御史皆著風/裁尋以疏宦官織造事語侵及部臣外補歴知寧國)¶
　(大名二府所至治行為/最陞山西按察副使)¶
　杜　輅(字從殷泗水人嘉靖壬戌進士由中書累官/河南按察副使備兵南汝清操勁節而又嫻)¶
　(于吏治斷獄平反見柄臣/相傾軋輙請疾不出而卒)¶
　劉文曜(日照人家貧力學淹貫經史尤精易數相從/者日衆文曜曰聚徒講學非盛世事也急揮)¶
　(去閉户不納人/稱樂菴先生)¶
　梁萬斛(平度人嘉靖初為諸生一試不售即棄去躬/自灌園日傭菜以自給遇貧難者即解纒與)¶
<pb:KR2k0048_WYG_044-62a>¶
　(之雖忍饑不顧時人因目為梁仲子州/守周思兼聞其賢造廬請謁踰垣而遁)¶
　田　濡(字少生聊城人嘉靖乙丑進士由行人司選/工科給事中疏請宥議禮諸臣楊慎等不報)¶
　(監築都城以劾中官侵少府錢逮下詔獄尋釋之癸/巳星變陳修省六事陞刑科都給事中論吏部尚書)¶
　(汪鋐武定侯郭勲貪横無狀即罷斥時論壯之陞南/京太僕寺卿未幾請告歸里悠遊林下年八十餘卒)¶
　張　煥(益都人嘉靖乙丑進士由山西長治令行取/南京户科給事中兼理湖册奏除積役等五)¶
　(事巡視營務條奏重將權存客兵五事署工垣又陳/理財六事皆如議行劾應城伯孫文棟朘削營兵奪)¶
　(職海道久阻督運者强謂可行人米没溺無算煥㢘/得實劾之遂罷海運擢尚寶卿尋掌鴻臚拜南贑巡)¶
　(撫下車即擒巨冦周伍馮仙等數百人又峒賊葉盛/乾盛賢以稔惡流口外濳逃歸備兵粮屬槖鍵期謀)¶
<pb:KR2k0048_WYG_044-62b>¶
　(叛煥飛章上聞預以兵守浹口擒獲之/在任八月以憂歸所著有虚白堂詩草)¶
　王象坤(字子厚新城人嘉靖乙丑進士知杞縣秩滿/以户部主事晉禮部郎中張居正當國議奉)¶
　(先祭例嘗拂其意出督河南學政終山西布政清操/益勵都御史温純乞顯陟一人以風天下謂莫如象)¶
　(坤/云)¶
　臧惟一(諸城人嘉靖乙丑進士授宿松令累官至河/南巡撫都御史專持大體以便民為務旋引)¶
　(歸起南兵部侍郎施/設最多贈兵部尚書)¶
　王　基(字啟亨青州府人嘉靖乙丑進士除户部主/事督通州馬房不撓于中貴先期報完且比)¶
　(往嵗溢六千餘兩管太倉收給俱立抽驗法乾没尅/減兩弊皆絶陞郎中轉大同知府大同重鎮基從容)¶
<pb:KR2k0048_WYG_044-63a>¶
　(酬應軍民安之時代藩有大獄積年久而株連甚多/基自晡逮昏即讞決奏成憲司驚以為神累陞山西)¶
　(布政司参議治蒲州一日河忽南溢聲如震霆漸已/逼城基設祭迎拜水遽止崩處見古石堤横亘基遂)¶
　(接而修之蒲自是無河患繼蒞湖廣按察使及浙江/布政政績甚多尋陞副都御史巡撫大同塞下吏民)¶
　(懐徳畏威屢邀朝廷奬賜後兼南京户兵刑工四部/尚書事俱不勞而理屢疏告歸乃得請家居三年卒)¶
　(贈太子少/保賜祭葬)¶
　趙　煥(字文光掖縣人嘉靖乙丑進士萬歴三年中/官張宏請遣其黨𣙜真定材木煥執奏不從)¶
　(張居正遭父喪言官交章請留煥獨不署名累遷左/僉都御史㑹詔求言煥請恢聖度納忠言謹嚬笑信)¶
　(政令時詔大臣商確治理次第舉行實政弊在内府/者一切報罷而戒飭督撫有司務求民瘼上嘉納焉)¶
<pb:KR2k0048_WYG_044-63b>¶
　(以親老乞歸家居十六年再起歴吏部/尚書卒贈太子太保有文集十卷行世)¶
　王　湘(字大清濟寧人嘉靖乙丑進士由翰林授監/察御史出按順天入掌臺政值大察所摘發)¶
　(不避權貴與張居正相左遂出為陜/西副使稍遷大理寺卿以聽調歸)¶
　趙　鯤(字子南夀張人嘉靖乙丑進士知臨頴縣興/利除奸政聲大著擢大理評事讞獄平允為)¶
　(時所稱出為漢中知府大盜湖海珠依山險為冦父/子相繼四十餘年鯤下車捕緝境内悉平遷雲貴兵)¶
　(備副使卒于官所著有讀書/日記選集等十六卷行世)¶
　趙慎修(字敬思膠州人嘉靖乙丑進士知揚州有亷/聲築大堤三百餘里漕舟民田兩得其利調)¶
　(補大名府尋遷河南/副使以親老告歸)¶
<pb:KR2k0048_WYG_044-64a>¶
　襲　朂(字懋卿章邱人少貧牧豕年三十始補諸生/與濟南殷正夫李于鱗許殿卿輩為詩古文)¶
　(詞互相切磋仕終開平衛敎授所/著有懋卿集太極圖說等書行世)¶
　范　汶(字澄吾范人以道學著名齊魯間隆慶元年/恩選授易州同知轉慶陽通判所至著績致)¶
　(政歸林下悠游復四十餘年惟/以讀書為事年九十四嵗終)¶
　王　梁(諸城人隆慶丁卯舉于鄉授隆慮令開渠灌/田民仰食者千數嵗饑餓殍盈道而隆慮無)¶
　(团民舉荒政第一陞真定同知有豪民周氏為盜藪/梁擒治之中貴力為解不聽滹沱水溢董工築捍民)¶
　(永賴之陞户部員外尋轉/撫州知府以疾遂致仕還)¶
　劉不息(字體道滋陽人隆慶戊辰進士授寶坻知縣/擢吏科給事中累官太僕寺少卿以疾請告)¶
<pb:KR2k0048_WYG_044-64b>¶
　(卒于家不息兩主大計黜陟得體稱為明都諌先是/有江西富人曾襄欲冒襲先賢曾氏世職博士衆議)¶
　(多惑不息按曾氏譜系特疏奏劾置襄罪而曾氏的/裔遂得承䕃其章奏載在嘉祥宗聖志有子五人皆)¶
　(以文行/名于世)¶
　房如式(益都人隆慶戊辰進士除行人使蜀楚咸著/清節授雲南道御史視鹺兩浙條畫鹽政六)¶
　(卷吏胥豪强懾服不敢為奸按湖北學政人不敢干/以私出為山西僉事設方畧擒巨盗王大和等陞四)¶
　(川副使谿蠻讐殺軍門欲加之兵如式曰蠻性好鬭/以天威諭之止煩一檄耳蠻果畏服陞陜西按察使)¶
　(左遷河南参政/遂拂衣歸里)¶
　張　麓(夀光人舉茂才任髙平簿弭盜誅奸卓有聲/績時有告虎傷者公牒山靈虎即投澗水死)¶
<pb:KR2k0048_WYG_044-65a>¶
　(縣人立馴虎/廟以祀之)¶
　蔣希孔(字山賔滋陽人隆慶戊辰進士任保定推官/歴湖廣副使致仕歸置義田以贍宗戚之貧)¶
　(乏/者)¶
　于慎行(號穀山東阿人隆慶戊辰進士授翰林編修/張居正欲奪情慎行力言不可竟罷歸居四)¶
　(年居正死召復日講抗疏請封東宫屢詔責讓持愈/堅乃乞歸後再起累官至太子少保禮部尚書東閣)¶
　(大學士卒贈太子太保謚文定賜𦵏祭敕/建專祠所著有讀史漫錄筆麈若干卷)¶
　趙　池(昌樂人隆慶戊辰進士授行人行取御史大/璫馮深横甚其姪馳道遇池不避池叱下枷)¶
　(示之上章劾奏不報巡鹽河東及復命例存内閣餽/儀池不與所羨盡簿上之陞汝寧知府以疾致仕歸)¶
<pb:KR2k0048_WYG_044-65b>¶
　梁承學(字師顔聊城人少孤力學年十八登隆慶戊/辰進士内侍有同姓者請訂宗盟承學正色)¶
　(謝絶之除延安府推官讞獄多平反奏最陞南京工/部主事陞户部郎中握籌劑畫悉中時宜尋以邊才)¶
　(擢陜西副使備兵鄜延繕城堡飭武備境内肅然&KR0624;/賊嘯聚檄諭之立解嵗饑出粟賑貸全活甚衆承學)¶
　(淡于進取無内交為/忌者所中遂拂衣歸)¶
　党　馨(字秀芳益都人隆慶戊辰進士知延安府遇/嵗熟斗粟十錢馨出庫金易粟貯之逾年大)¶
　(旱賑以所貯民㤀其災累遷寧夏巡撫時哱氏異謀/已久馨乃捕其腹心數人寘之法㑹餉至稍遲哱乃)¶
　(嗾軍士為逆露刅挾馨馨/瞋目叱賊罵不絶口而死)¶
　賈三近(字徳甫嶧縣人隆慶戊辰進士選庶吉士改/給事中與政府相左歸里起光祿卿巡撫保)¶
<pb:KR2k0048_WYG_044-66a>¶
　(定賑濟流民西輔之民為祠祀焉陞侍郎涉獵羣書/善為詩有先庚生傳寧鳩子東掖漫錄奏草諸書)¶
　張其綱(益都人嵗貢生事生母慈母克盡孝道一日/鄰居失火二母室深邃不得出其綱冐烟突)¶
　(熖令二母坐竹籮中擔之而出後/二母相繼殁三年不飲酒食肉)¶
　張　文(青城人兄朝瞽文事之甚恭又兄漢及其姪/早亾文撫其孫如已出鄰里舉其行誼巡按)¶
　(御史檄旌之文曰此我/家事何與官府反其檄)¶
　張後覺(字宏山茌平人事父母至孝里中稱長者一/時學人多宗之以嵗薦為華隂訓導㑹地震)¶
　(署邑篆賑傷掩骼弭盜撫存璄賴安全致/政歸士民泣送者絡繹不絶祀名宦鄉賢)¶
　陳　&KR0581;(樂安人隆慶中庚午鄉試仕新城令時諸大/璫多邑人好以厚賄餌令長宗族横里中莫)¶
<pb:KR2k0048_WYG_044-66b>¶
　(敢詰&KR0581;一切謝絶犯律者重繩之陞通判治楊村督/理河漕具有政績後乞歸行李蕭然雖俸薪亦不取)¶
　(後官使人致之家乃/送縣助修城工之用)¶
　齊一經(濰人隆慶辛未進士初宰交城萬歴時擢給/事奏彈不避權貴神宗嘉其鯁直嘗書之御)¶
　(屏口齊一經强口/强舌陞山西参政)¶
　張彛訓(字天叙寧陽人隆慶辛未進士知博野縣累/官陕西参議毎歴一任即罄其餘貲隨厚薄)¶
　(遞置庄地分給族黨/因號曰張氏義莊)¶
　張世則(諸城人隆慶辛未進士授寶坻知縣行取吏/科給事劾陕西撫臣貪劣人以為快又劾吏)¶
　(部尚書謫縣丞稍遷禮部主事累陞江西参政/忤上官致政還家作治平要覽欲上未竟而卒)¶
<pb:KR2k0048_WYG_044-67a>¶
　王汝訓(字師古聊城人隆慶辛未進士知元城内召/得刑部尋改武選盡散其先世資産與内外)¶
　(親戚朋友而僅留薄田自給盜入室汝訓使啟箧自/取僅敝緼千錢而已盜羅拜去遷光祿丞累官僉都)¶
　(御史巡撫浙江救魏學曾以回上怒主大計不避權/勢家居十餘載起南刑工部左右侍郎却水衡餘錢)¶
　(于中貴一無所假借殁/贈工部尚書謚恭介)¶
　孫維城(字宗甫邱縣人隆慶辛未進士知濬縣太康/任邱皆有政績擢監察御史張居正奪情侍)¶
　(讀趙志臯張位主事趙世卿皆以抗疏遣戌維城力/捄得復原官後三人入居政府每與之語及其事維)¶
　(城正色却焉有故人子以逋賦被執維城/解所佩帶輸之其為人正直長厚類如此)¶
　孟　秋(字我疆茌平人隆慶辛未進士為昌黎令均/田行條編法墾治荒田給民牛種脩廟學建)¶
<pb:KR2k0048_WYG_044-67b>¶
　(書院秩滿轉大理評事時京師有公㑹署其籍曰除/我疆清貧不與外蓋重之也遷兵部主事致仕歸駕)¶
　(一牛車所著書有道脈說/大道吟氣志吟行于世)¶
　趙　燿(字文明掖人隆慶辛未進士由庶吉士擢御/史以忤張居正歸後擢兵部郎歴藩臬清正)¶
　(率屬巡撫保定時朝鮮有倭變經畧備倭十事上言/欵貢不可輕受時兵部尚書石星一意主欵既而石)¶
　(星奸露事果壊/人服其先見云)¶
　孟一脈(字淑孔東阿人家世邾城自其曾祖詳遷于/阿之南谷父存義為名諸生力田好學未第)¶
　(一脈中隆慶辛未進士令平遥五載撫民勸墾積谷/十萬石不取贖鍰擢南道御史因兩宫上徽號疏救)¶
　(投荒之鄒元標等忤張居正奪職居正死起故官彈/劾守備張延不法又疏陳五事忤旨謫建昌推官歴)¶
<pb:KR2k0048_WYG_044-68a>¶
　(南司農尚寶丞屢遷南京右通政移疾歸/復起僉都御史巡撫南贑殁贈副都御史)¶
　邢　玠(字搢伯益都人隆慶辛未進士知密雲擢御/史歴任巡撫晉南兵部侍郎勘土司楊應龍)¶
　(獄獻作惡首從七十餘人設兵丁松坎湄潭龍泉扼/其項背擒治之倭犯朝鮮上命玠往視師有稷山青)¶
　(山之㨗倭遁玠授計陳璘等殱石曼子擒平秀吉前/後斬首五千級鑄銅柱標功釡山㨗奏晉兵部尚書)¶
　(卒贈/太保)¶
　吕三才(臨朐人隆慶辛未進士授户部主事監蘇松/兊江南大水請改折民感之陞西安知府嵗)¶
　(荒多方賑恤陞副使治大同左衛修/堡練兵屹為雄鎮方擬大用㑹病卒)¶
　朱鴻謨(益都人隆慶辛未進士官吉安推官潔身持/法擢御史㑹張居正奪情諸建言者皆廷杖)¶
<pb:KR2k0048_WYG_044-68b>¶
　(遣戌且下嚴㫖有敢論救者罪如之鴻謨接邸報泣/曰何至是也乃慷慨上疏當事内媿不能重螫乃勒)¶
　(之歸再起巡按江西累遷都御史巡撫應天授刑部/侍郎守法不阿獄無濫寃鴻謨為諸生時鄒善首授)¶
　(良知之㫖又師冀端恪/鍊得其學遂為名儒)¶
　王象乾(字霽宇新城人陞慶辛未進士初令聞喜繼/守保定累官至兵部左侍郎總督川湖貴州)¶
　(代李化龍經理播州討平砂溪銅仁諸苗冦陞右都/御史薊遼宣大總督兵部尚書弟象坤仕山西布政)¶
　(使象恒兵部侍郎象䝉監察御史象晉浙江布政/使象春郎中極一時衣冠之盛而亦俱有才名)¶
　趙世卿(字象賢歴城人隆慶辛未進士萬歴初授南/京兵部主事張居正當國世卿奏匡時五策)¶
　(而極論言路當開鄒元標等皆以建言逺竄宜特發/徳音放還使天下曉然知聖天子無惡直言之意居)¶
<pb:KR2k0048_WYG_044-69a>¶
　(正欲重罪之尚書王國光曰罪之適成其名出為楚/府左長史居正死累遷户部侍郎疏請罷礦稅言甚)¶
　(切直帝優答之西北水旱時告世卿屢請減租發賑/復請捐内帑百萬佐軍用不從因連章求去不許至)¶
　(三十九年十月乗柴車徑去帝知亦/不罪也家居七年卒贈太子少保)¶
　李　端(利津人父敬義以罪戌開平衛端時年十六/擊登聞鼔上書請代上曰這個實是孝子准)¶
　(他罷代軍四十餘年復念親/老令子鵬代役自歸奉養)¶
　李　敏(長山人三弟俱幼而父殁臨終囑敏曰某地/黄金十斤俟諸弟長成可均受之及弟各授)¶
　(室乃告以斯言啟藏而得之仍父/在時之封識也均分之如父言)¶
　馮子咸(臨朐人萬歴癸酉舉人專心理學捐舉子/業躬耕冶水上有日進劄記自警私課)¶
<pb:KR2k0048_WYG_044-69b>¶
　邢　侗(字子愿臨邑人萬歴甲戌進士任南宫令邑/大治百姓為立生祠拜監察御史巡鹽河東)¶
　(繼按三吴所至疏陳利弊大有興革朝論以㢘惠稱/官太僕寺卿以親老乞休居家博極羣書為文宗六)¶
　(朝能詩兼善書法/所著冇来禽館集)¶
　孫　旬(莱陽人萬歴甲戌進士授行人擢御史亢直/不附張居正按浙江清鹽法兵變刦撫臣旬)¶
　(獨往諭之奸徒懾服復按江西裁抑强藩巡歴順天/貴戚斂手宦寺弗敢于以私居家養母田産盡讓其)¶
　(兄以操江/都御史終)¶
　李　旦(字子旭諸城人萬歴丙子舉人知蔚州以㢘/潔稱有庫胥亡千金旦偶出見業髻者縳訊)¶
　(之果盜金兒其神明如此州中豪强與武人訟以金/器賂旦怒笞卻之卒寘之法擢平涼同知多異政以)¶
<pb:KR2k0048_WYG_044-70a>¶
　(内艱還送者萬人乙卯饑捐粟二/百石以賑鄉里稱之年九十五卒)¶
　王嘉賔(泰安州人萬歴丙子拔貢授遼東廣寧衛敎/授初州庠士子皆治易詩書三經無他業者)¶
　(嘉賔曰岱安近聖之居豈可使五經不備乃延麟禮/名經之儒設義塾以廣其傳而子壻弟侄皆各占一)¶
　(經分導其業後子泰以春秋名家壻李涵以禮記名/家其他奬進士類羽翼庠序者不一而足其事多類)¶
　(此至其捐俸捐金修學/助貧又青氊之能事也)¶
　傅光宅(字伯俊聊城人萬歴丁丑進士仕至御史時/宦官𣙜稅臨清閭閻騷動光宅疏陳其狀坐)¶
　(左遷又嘗置學田三頃以贍貧士為文疎麗似蘇長/公詩在岑孟之間字法魯公有詩集行世祀鄉賢)¶
　馮　𤦺(字琢菴臨朐人萬歴丁丑進士授翰林編修/累晉吏部侍郎陞禮部尚書卒于官賜祭𦵏)¶
<pb:KR2k0048_WYG_044-70b>¶
　(贈太子少保諡文敏海内咸以/未大用惜之所著有北海集)¶
　王繼光(黄人萬歴丁丑進士累官僉都御史巡撫四/川却餽遺禁浮冒凡一切羨餘公費皆留充)¶
　(兵餉年甫强仕以母老告歸終養/母卒悉以遺産讓其弟終身不仕)¶
　劉一相(長山人萬歴丁丑進士知髙平擢給事中屢/上疏劾張居正改僉事再謫稷山知縣轉南)¶
　(兵部主事立雇役中貴貪弁欲更之一相持不可佐/邢玠勘播事躬入其巢諭獻首惡後播反一相監軍)¶
　(深入戰功為多/晉陕西副使)¶
　袁化中(字民諧武定州人由萬歴丁丑進士初歴知/内黄涇陽有善政泰昌元年擢御史熹宗踐)¶
　(祚化中首彈方從哲又疏陳時事可憂者八言皆愷/切出按宣大以憂歸服闋起掌河南道抗疏論劾魏)¶
<pb:KR2k0048_WYG_044-71a>¶
　(璫忠賢大恨又言毛文龍濫俘童稚及考覈崔呈秀/尤觸忠賢忌遂竄入汪文言獄案令許顯純坐以楊)¶
　(鎬熊廷弼賄六千酷刑拷掠于獄中斃/之崇禎初贈太僕卿謚忠愍官其一子)¶
　張　文(濟陽人以貢士授武岡州同知時州守非法/寘人于死文力爭之得釋陞延安通判俱亷)¶
　(明有/聲)¶
　曲遷喬(長山人萬歴丁丑進士初令沁水縣均徭賦/清寃獄擢工科給事中上條邊事宜四欵一)¶
　(一舉行巡視光祿聞上以養鷹傷面因上戒佚遊保/聖躬疏歴任户禮刑諸給諌陞淮揚参政終通政使)¶
　董　基(字巢雄掖縣人萬歴庚辰進士授刑部主事/抗疏諌内操謫萬全都司都事尋遷南京禮)¶
　(部主事終/南大理卿)¶
<pb:KR2k0048_WYG_044-71b>¶
　韓　介(臨淄人萬歴庚辰進士選寶應知縣有妖狐/為祟禱于神霆擊殺之飛蝗為災為文祭告)¶
　(蝗即飛去行取御史巡兩淮鹽政杜干請却例金忌/者中之告歸杜門訓子置義田四百畆贍宗族嵗饑)¶
　(煮粥以食餓/者活數千人)¶
　丁懋遜(霑化人萬歴庚辰進士知餘姚縣著賢聲入/為吏科給事中以保儲忤上意歸田三十年)¶
　(天下髙其名熹宗時起太僕寺歴陞工部/侍郎卒于京贈工部尚書加太子少保)¶
　姜桂芳(濟寧人萬歴時舉人任魏縣知縣治聲循卓/陞江南山清同知所轄髙堰為淮南要地南)¶
　(決則壊田廬北溢則阻漕運桂芳竭力經/營修築完固歴年無患至今猶利賴焉)¶
　鍾羽正(字龍淵益都人萬歴庚辰進士知滑縣多惠/政擢禮科給事時光宗儲位未定疏請建儲)¶
<pb:KR2k0048_WYG_044-72a>¶
　(忤㫖削職家居二十餘年再起累官工部尚書太子/太保劾輔臣進藥議謚封后移宫等事權貴側目遂)¶
　(忤璫歸與鄒元摽馮從吾等/講學嘗建首善書院于京師)¶
　孫　珫(字玉耳平隂人萬歴庚辰進士授浙江錢塘/令清操惠政卓冠一時徵拜侍御史疏禁交)¶
　(際上從中可其奏出按陕西值寧夏之變竟殱巨冦/再按順天秉公執法貴戚斂手因忤權相補山西参)¶
　(議時礦使初出勢張甚/珫防禦禁戢璫畏憚之)¶
　王象蒙(字子正新城人萬歴庚辰進士知河内縣有/惠政擢監察御史出按應天疏請賑饑再按)¶
　(四川疏言楊應龍必反詞/甚激切人服其先見云)¶
　髙　舉(字東溟淄川人萬歴庚辰進士知完縣蒲圻/皆冇惠政徵為監察御史内璫張徳毆死人)¶
<pb:KR2k0048_WYG_044-72b>¶
　(衆莫敢問舉抗璫于法時河決淮泗舉按其地上疏/築塞歴官浙江巡撫嵗省軍儲百萬緡捐贖鍰數千)¶
　(金築南湖堤南安漁者以暴風/漂至疏請釋宥全活千百人)¶
　杜華先(字孝卿冠縣人少頴異萬歴壬午鄉薦第一/癸未成進士授行人督學山右秩滿陞湖南)¶
　(按察副使值峒賊逆命奉敕以按察充巡撫督剿華/先躬擐甲胄率領大軍深入虎穴逢賊四合䧟于邃)¶
　(谷中忽風雷交作即麾兵突出殺賊殆盡諸/峒悉平㨗聞賚賜有加引疾歸以勞疾卒)¶
　劉大武(字靖予博平人萬歴癸未進士授翰林改兵/部員外郎出為河南按察副使備兵汝南賑)¶
　(饑弭盜清屯田建書院政聲籍甚以材望移鎮寧武/軍父老遮留奏從民請留三年晉陕西隴右道兵備)¶
　(参政提兵巡塞外斬首/百餘級以勞瘁遽疾卒)¶
<pb:KR2k0048_WYG_044-73a>¶
　黄中色(字元采滕縣人萬歴癸未進士知河内開稻/田二百頃竹田一百頃境内瘠土皆成沃壤)¶
　(民甚便之舉卓異累官吏部文選郎中以冡宰/李世達枚卜事坐貶興安同知在州有治績)¶
　于若瀛(字文若濟寧人萬歴癸未進士鳯陽推官兵/部職方主事歴官陕西巡撫㑹大璫梁永誣)¶
　(䧟咸陽知縣滿朝薦下獄若瀛抗疏申救所拔秦中/士王圖解經邦王之寀後皆為名臣後以志不得行)¶
　(發病值大閱猶奮起揚兵塞上中途病劇卒尋/贈副都御史予祭葬崇禎十五年賜謚襄敏)¶
　侯慶逺(字公善滕縣人萬歴癸未進士知大同調滑/縣皆有循良聲擢工科給事中奏疏傳播中)¶
　(外黔國公嘗以金投慶逺慶逺拒不受或勸首之當/得超擢慶逺曰吾不受渠遺斯已耳何以名為也)¶
　曹　璜(字于渭益都人萬歴丙戌進士由户部出守/西安先後議織造三十二事開鑛九事河渠)¶
<pb:KR2k0048_WYG_044-73b>¶
　(刑罰徵收諸議永著為令秦人至今頼之巡行阡陌/一僕一馬人不知為守也累官至通政参議宦遊南)¶
　(北箧中不藏一物當時/清節名臣以璜為第一)¶
　柳　佐(字賡虞臨清人萬歴丙戌進士知夏邑縣卓/異擢御史力爭儲議因罷職歸里泰昌時起)¶
　(太僕卿累至工部/尚書卒贈少保)¶
　賈毓祥(字四塞平度人萬歴丙戌進士歴太谷安陽/二縣令擢陜西道御史時邊事日亟毓祥條)¶
　(畫戰守無虚日並劾失事經撫逮治之天啟二年巡/按廣西抵任即劾撫臣竒貪安酋作亂南丹州土官)¶
　(莫儁受其偽封一時人情如沸毓祥乃部諸酋長精/兵擒之立其弟伋而&KR0837;&KR0837;者遂定值魏閹煽虐廷臣)¶
　(劾閹不報毓祥疏言陛下何不盡檢九卿科道單詞/合詞召閣臣逐欵一問使天下知聖朝無不白不黒)¶
<pb:KR2k0048_WYG_044-74a>¶
　(之事無不歸不結之局為國體非為忠賢疏入優詔/答之再按應安諸郡發奸摘伏風采稜稜贖鍰二萬)¶
　(盡付有司買榖賑饑予告歸崇禎改元/起左副都御史尋致仕卒年九十有二)¶
　馮士衡(字于平益都人貢生知孝豐縣政清刑簡俗/産女恒溺之士衡用蘇軾法盡革其陋習又)¶
　(減下地規例四千/金里舎始得休息)¶
　曾　礪(字石甫陽信人萬歴丙戌進士選庶常改授/御史時承平日久章奏多留中不發礪抗疏)¶
　(切諌不報巡視北城貴戚豪猾斂手咋舌時儲位未/定言者輙斥去礪慨然曰此臣子盡節時也敢自愛)¶
　(身家乎懐奏入諌以切直忤上意謫汝州判官後數/嵗以原官起用竟絶意仕進日以闡發聖學啟牖後)¶
　(進為己任著大學辨四書正解周易註/毛詩疏發微論本草補試驗方等書)¶
<pb:KR2k0048_WYG_044-74b>¶
　吳崇禮(字彬卿寧陽人萬歴丙戌進士知蒲縣調臨/晉盡革健訟諸弊擢御史值東省亢旱具疏)¶
　(請發内帑金五萬以賑之巡鹺兩浙巡撫順天務為/鎮静吏民安之晉南京兵部尚書尋改刑部殁謚定)¶
　(襄/)¶
　王孟煦(安邱人萬歴丙戌進士由翰林累遷至四/川参政工詩兼善書法著有雲耕山房稿)¶
　陸　埜(登州衛人萬歴丙戌進士歴刑部郎中性/孤介與當路不合謫運判所著有海陵集)¶
　陶　性(登州衛人早孤事母至孝家貧樂施以明經/歴教授遷晉府紀善歸屢請鄉飲不出鄉人)¶
　(稱為湛泉先生著有齊/河志詩集遊勞山賦)¶
　鄧守清(字星海東昌衛人萬歴戊子舉人初任襄城/令改懐逺清亷慈惠士民皆尸祝之尋陞臨)¶
<pb:KR2k0048_WYG_044-75a>¶
　(洮府同知洮居邊塞兵民襍處守/清經理得宜有經國籌邊之譽)¶
　逯中立(字與權聊城人萬歴己丑進士由行人擢給/事中遇事敢言上書救顧憲成及論礦稅事)¶
　(與顧髙鄒馮諸君子講程朱之㫖於東/林書院家居二十餘年殁贈光祿少卿)¶
　許維新(字周翰堂邑人萬歴己丑進士知山西澤縣/内陞部郎出為寧國知府尋調松江陞山西)¶
　(河東兵備道歴右通政光祿寺卿以疾乞歸加户部/侍郎予告陛辭陳邊防五事嘉納之維新為人性毅)¶
　(學邃在官務存大體折强宗裁悍卒開廢河能為人/所不能為居家立家廟宗田以洽支族置學義田以)¶
　(贍貧士文章髙古有西京風力尤工書華亭陳徵士/繼儒稱其事事皆造第一鄉黨後輩皆宗仰之所著)¶
　(有河東兵事畧郡邑談及文集若干卷卒/贈都察院右副都御史諭祭葬加一等)¶
<pb:KR2k0048_WYG_044-75b>¶
　周如砥(字礪齋即墨人萬歴己丑進士以文章名天/下歴官右庶子己酉推祭酒不就投劾歸居)¶
　(村墅絶跡城市郡邑大夫罕識其面至桑梓利弊輙/昌言無隱邑地瘠賦繁毎代旁邑償羨如砥請蠲溢)¶
　(額以甦窮黎嵗饑發粟倡賑/全活無筭卒贈禮部右侍郎)¶
　王業宏(字又毅安邱人萬歴己丑進士授永平推官/折獄多所平反擢御史巡鹽兩浙首疏彈礦)¶
　(使之害轉河南道有廣言路疏籍稅璫陳増賍萬金/按中州鹿邑令恃奥援貪虐劾斥之陞太僕少卿)¶
　程　紹(徳州人萬歴己丑進士汝寧推官户科給事/中㑹礦稅使四出山西知縣韓薰忤璫被逮)¶
　(抗疏論救除名為民家居二十年泰昌時起太常少/卿歴太僕寺卿巡撫河南天啟中玉璽出臨漳上疏)¶
　(有宜瓦礫置之等語又薦鄒元標馮從吾/等疏入上大怒遂移疾以歸卒贈侍郎)¶
<pb:KR2k0048_WYG_044-76a>¶
　何爾健(字乾室曹州人萬歴己丑進士令鄢陵有惠/政擢御史劾首輔直聲震中外時張璫籍没)¶
　(株連者萬人爾健力出之按順天請蠲賑免魚課馬/價等項斥稅璫陳增人咸徳之晉大理丞所著有惠)¶
　(文集劾/璫諸疏)¶
　連守度(字慎所樂安人以貢生知淳化縣擒大猾王/堯陞鎮南知州以親老堅辭不赴林居奉養)¶
　(二十/餘年)¶
　史載勲(字龍椒昌邑人萬歴辛卯鄉薦好學/不倦輯二十一史紀畧著海運議)¶
　范廷弼(字石弧滋陽人由萬歴辛卯舉人知寶豐魯/山二縣有循卓政聲累官参政值亢旱捐賑)¶
　(全活者/甚衆)¶
<pb:KR2k0048_WYG_044-76b>¶
　隋不矜(字抑客夀光人萬歴辛卯舉人知富平縣開/文昌諸渠以溉田擢順天推官權貴憚之及)¶
　(致仕歸足/不入城市)¶
　張　采(字還白滕縣人萬歴辛卯解元刑部員外/郎中天啟中忤魏忠賢歸所著有四書翼)¶
　龎時雍(汶上人萬歴壬辰進士知丹徒縣陞兵部主/事改户部沈一貫柄國抗疏直攻其欺罔十)¶
　(罪誤國十罪且曰一貫之富貴日崇陛下之社稷日/壞又曰正孔子之所謂鄙夫孟子之所謂民賊也疏)¶
　(入帝怒擬貶三秩調極邊以李柟/周家棟等申救帝益怒遂奪職)¶
　畢自嚴(字景曾淄川人萬歴壬辰進士授松江推官/年少有能名陞刑部主事歴任至布政使所)¶
　(在咸有政績泰昌改元擢太僕卿逾月以僉都御史/防海巡撫天津招練水陸軍六萬人安插客兵萬人)¶
<pb:KR2k0048_WYG_044-77a>¶
　(馬艦甲仗稱是經年僅費縣官錢七萬蓮教于宏志/圍景州自嚴亟會兵勦平之晉户部侍郎移疾歸崇)¶
　(禎初起户部尚書時京師戒嚴自嚴芻糈立辦中外/恃以無恐在部六年晉太子太保致仕卒贈少保賜)¶
　(祭𦵏䕃/一子)¶
　張延登(字濟美鄒平人萬歴壬辰進士令内黄有惠/政擢兵科給事中上疏平朋黨再補吏科歴)¶
　(太僕寺卿以都御史巡撫浙江閩賊周三老自東甌/入石浦連艘數千延登督諸軍討之累戰皆㨗遂覆)¶
　(其巢累官工部/尚書卒賜祭𦵏)¶
　臧爾勸(字九岩諸城人兵部侍郎惟一子萬歴壬辰/進士歴官河南提學持正不阿朝廷嘉之後)¶
　(留任三年晉寧夏巡撫飭軍伍繕城隍大/猾巨㓙望風濳跡晉兵部侍郎殁贈尚書)¶
<pb:KR2k0048_WYG_044-77b>¶
　馬從龍(字君昇安邱人萬歴壬辰進士歴知洪洞髙/平二縣行取給事中以母老終養歸家凡十)¶
　(五年晨昏侍奉甚于孺慕母殁應/起官不赴惟杜門躭經史而已)¶
　蒲生汶(淄川人少孤恪遵母訓弱冠成萬歴壬辰進/士授玉田縣知縣聞母病即棄官歸抵家母)¶
　(已殁痛哭失聲嘔/血數升而竟不起)¶
　馬應龍(字伯光安邱人萬歴壬辰進士除杞縣令多/異政仕至精膳司郎中所著把乗四十八卷)¶
　(註道德經二卷藝林鈎微錄二十四卷詞/林玉屑二卷古文参同契二卷文集若干)¶
　張竒策(觀城人萬歴癸巳抜貢初任元氏丞陞遼海/衛經歴開原被没竒策死之同事四十六人)¶
　(詳明/紀)¶
<pb:KR2k0048_WYG_044-78a>¶
　李誠明(德平人萬歴甲午舉人天啟時魏忠/賢遣人以厚幣招之誠明固辭不受)¶
　馬味道(禹城人與平原張岱野齊名岱野嘗式廬訂/交味道曰子顯我隱其趣不同也請辭後岱)¶
　(野官御史力薦于朝味道以書謝之曰凡以隱弋名/者終南之㨗徑爾子去人之安即人于危謂之愛我)¶
　(否乎事得寢逍/遥泉石以終)¶
　王邦直(字東溟即墨人以嵗貢官鹽山縣丞辭疾謝/歸殫精聲律之學聚書千百卷坐卧小閣二)¶
　(十年成律吕正聲六十卷萬歴間詔修國/史翰林周如砥上其書詔史館採用之)¶
　王象恒(字立宇新城人萬歴乙未進士知祥符曲周/盧龍三縣皆有異政擢監察御史疏劾中官)¶
　(時論韙之按順天舉劾皆當職論風火灾疏六弊當/革言甚切直累官都御史巡撫應天贈兵部侍郎)¶
<pb:KR2k0048_WYG_044-78b>¶
　朱延禧(字允修聊城人萬歴乙未進士由翰林累遷/禮部右侍郎以至建極殿大學士時楊左逮)¶
　(獄延禧力捄之不得厲聲曰天道好還輕殺妄殺必/獲寃報已而内傳奬魏璫敕稱宗臣延禧曰天潢一)¶
　(派始稱宗臣援筆反之璫大怒嗾言/官劾之一辭即允璫誅欲起用未果)¶
　王道一(黄人萬歴乙未進士知大名魏縣以惠稱擢/工部主事由郎中除汾州知府均平祿米宗)¶
　(藩稱直為吏以来庭無私謁乞/休加銜按察副使以清介著聞)¶
　劉　璞(號柘山莒州人萬歴丁酉舉人任鄠縣有勸/農社學義倉捕盜諸政績召為御史直言極)¶
　(諌彈魏忠賢十可/誅削籍閉門著書)¶
　吳允中(字𠂻白曹州人萬歴戊戌進士歴知永城商/邱把縣改小灘兊軍為官運軍民永賴擢御)¶
<pb:KR2k0048_WYG_044-79a>¶
　(史屢疏請福王之/國一時中外壯之)¶
　趙秉忠(字季卿益都人萬歴戊戌廷對第一授修撰/壬子典試江南所取士如張瑋姚希孟之介)¶
　(直周順昌之忠節皆為一代名臣充經筵日講官啟/沃甚多疏請加建文帝廟號累官禮部尚書忤璫削)¶
　(奪歸里殁後魏璫敗贈太子/太保賜祭葬所著有&KR1778;山集)¶
　顧　頤(博興人萬歴戊戌進士任遼東参政城䧟頤/衣冠望闕拜畢硃書于壁云邊疆失守臣子)¶
　(何顔無力報國甘/心九泉遂自經)¶
　馬性淳(陽信人萬歴戊戌進士任直𨽻寧津知縣為/諸生時即㢘退謙約與人無忤成名後益自)¶
　(貶損鄉黨皆稱其名實相稱後令寧津去家頗近族/里往来不絶而性淳竭力周旋不吝不怠及内擢兵)¶
<pb:KR2k0048_WYG_044-79b>¶
　(部選司反杜門謝客雖至戚不通一函臺省咸譽其/清正出守陕西洮岷兵備道核餉練士措置咸宜予)¶
　(告歸里凡親戚故舊皆一一慰問/以謝從前間闊其忠厚待人如此)¶
　劉其逺(字推道益都人萬歴庚子舉賢書敎諭聊城/時諸生白宗殷受誣論死其逺力出之旋陞)¶
　(同州知州雪寃獄數十案大盜雷敖聚衆掠里閈諭/以順逆衆解散擒其魁置于法民賴以安轉西安錢)¶
　(法同法盡除陋弊尋内/轉刑部郎中卒于官)¶
　公　鼐(字孝與䝉隂人萬歴辛丑進士官翰林乙卯/山東大饑鼐疏請發賑通省賴以全活光宗)¶
　(大漸國是紛然鼐持論侃侃疏中有云恐因委巷之/訛傳流為湘山之稗說存其真不存其偽傳其信不)¶
　(傳其疑言皆切中時弊及魏璫大熾鼐直言極諌兩/疏皆留中遂拂衣歸崇禎時贈禮部尚書謚文介所)¶
<pb:KR2k0048_WYG_044-80a>¶
　(著有問次齋/文集一百卷)¶
　胡行知(濰人萬歴辛丑進士授永年知縣文章政事/卓有可觀其公舉鄉賢詞云和氣致祥境有)¶
　(魯恭之三異清操勵俗囊無劉/寵之一錢葢汝南月旦評也)¶
　陳伯友(字仲怡濟寧人萬歴辛丑進士授行人擢刑/科給事中甫拜命即劾罷河南巡撫李思孝)¶
　(侃侃立朝不避權貴尋以艱去及服除時廷議多排/東林遂不出至四十六年以年例即家除河南副使)¶
　(天啟時遷太常寺卿偕楊漣同劾魏忠賢遂/致削奪崇禎元年詔以原官起未及用而卒)¶
　房　楠(字國拄益都人萬歴辛丑進士授户部主事/亷能有聲轉工部陞晉省大参時潞府多强)¶
　(宗恃勢擾民楠執法繩之陞貴州按察使為宵小中/傷降申陽牧楊漣諸公亟薦之復擢户部郎後陞秦)¶
<pb:KR2k0048_WYG_044-80b>¶
　(省参議墨吏望風引避終/以不附權貴再黜遂不仕)¶
　髙　㨗(淄川人萬歴辛丑進士由行人歴官淮徐道/當乙卯丙辰東省連嵗大饑相率流移淮上)¶
　(㨗時當守淮設法賑濟興工作以食其力施藥局以/療其病贖婦女以完其室嚴兵衛以詰其姦給路費)¶
　(以勸其歸活流民數十萬其註籍回東者凡十五萬/六千有竒山東巡撫李長庚特疏有云汲黯發粟河)¶
　(内古有遺規富弼救賑青州今移境外存濟全省之/功特疏鄰守之薦㨗又遺俸惠寄通庠其推恩委曲)¶
　(如此至治淮諸善政又不勝殫述葢鄉賢而兼宦績/者惟㨗為不愧云所著有四書疏義易學辭象三蘇)¶
　(理平等書行世盖㨗固/能以學問為事功者也)¶
　曹　珖(字用韋益都人萬歴辛丑進士授户部主事/力抑諸璫恣横嵗祲發内帑賑郡國不及青)¶
<pb:KR2k0048_WYG_044-81a>¶
　(珖奏請得撥米數萬石陞太常少卿首疏發紅丸案/劾中貴崔文昇諸人尋陞光祿太常卿與鄒元標馮)¶
　(從吾髙攀龍㑹講首善書院任大理卿忤魏忠賢編/入要典削籍歸璫敗再起官工部尚書太子太保時)¶
　(大璫張彛憲總理户工部事横撓不法主事金鉉被/其羅織中傷光力申救又與侍郎髙宏圖合疏列其)¶
　(罪欵不報請/歸年八十終)¶
　焦　馨(章邱人萬歴辛丑進士歴任藩臬有聲以副/都御史巡撫寧夏奏免班軍戌京師忤璫回)¶
　(籍後徵用不起卒/賜𦵏祭復䕃一子)¶
　徐廷松(掖縣人萬歴癸卯舉人起家縣令仕至/永平知府清亷多惠政永人猶尸祝之)¶
　王象晉(字康宇新城人萬歴甲辰進士由中書歴官/浙江右布政使為河南按察使時宗室蘭陽)¶
<pb:KR2k0048_WYG_044-81b>¶
　(王起大獄晉力持之所全活甚衆任浙江時左轄姚/永濟以考成不及額下詔獄晉攝篆盡以所徵銀代)¶
　(姚起解姚以額足得復官七十引年優游林下二/年著書數十種濟人利物常恐不及年九十餘卒)¶
　丁自勸(諸城人萬歴甲辰進士年甫弱冠能自謙抑/絶不以才氣自矜及當官言事則侃侃如也)¶
　(由縣令行取工部主政㑹福藩請益蘆蕩以為湯沐/司空唯唯自勸力爭以為不可疏凡數十上詳悉條)¶
　(議遂獲免有督/蘆疏草行世)¶
　黄子美(曲阜人萬歴甲辰進士官南京刑部主事讞/獄平允晉陕西延安知府平哱劉之亂尋進)¶
　(監軍副使悍鎮權璫聞之/斂跡時目為清剛第一官)¶
　翟鳯翀(字凌元益都人萬歴甲辰進士知吳橋縣調/任邱擢御史論劾内監疏傳海内山左大饑)¶
<pb:KR2k0048_WYG_044-82a>¶
　(鳯翀具疏請賑上遣御史過庭訓賫金十六萬賑之/累官至巡撫璫禍起遂削籍歸里崇禎時陞兵部右)¶
　(侍郎撫天津練兵興漕卓有成績/丁艱哀毀過甚卒贈兵部尚書)¶
　王　洽(臨邑人萬歴甲辰進士歴知東光任邱長垣/三縣擢吏部主事進郎中竝以亷能聞天啟)¶
　(初諸賢彚進洽有力焉洽本趙南星所引及魏忠賢/逐南星洽乞罷不許尋御史李應公希忠賢指劾洽)¶
　(遂奪職閒住崇禎元年召用為兵部尚書上疏陳軍/政十事帝竝褒納尋建議屯田即命行之㑹遵化有)¶
　(失被議下獄洽清修伉直而應變非/所長乃以時艱見絀人多為洽惜之)¶
　王元復(字見心歴城人以嵗薦官直𨽻平山教諭隱/居龍山莊嘗云人當在髙處立以聖賢為地)¶
　(步當在寛處坐以天地為襟度當在平處行以中庸/為踐履著蘧蘧邇言家訓要語門人稱為静一先生)¶
<pb:KR2k0048_WYG_044-82b>¶
　劉士驥(禹城人文行久著鄉評皆稱為盛德之士萬/歴甲辰成進士官翰林檢討予假歸恂恂鄉)¶
　(黨間濟人利物不甘自好/惜年未永而卒邑論悲之)¶
　王家植(字木仲濵州人萬歴甲辰進士選庶常以博/學名僅至編修卒著有三蒼學四書禮經勦)¶
　(說史薈史鑒莊/岳等書行世)¶
　戚繼光(字元敬世登州衛指揮僉事少負竒氣好讀/書通經史大義嘉靖中奉父命襲世官結髪)¶
　(從戎間關百戰綏靖閩淛出鎮薊門所至功績赫然/戚家軍名聞天下在淛則有紀效新書在薊則有練)¶
　(兵實紀兵家奉為金科玉律/萬歴中累官少保諡武毅)¶
　向　化(靖海衛指揮向上子上署衛使值防撫按臨/慮軍伍缺乏且文册未備情急投海死化時)¶
<pb:KR2k0048_WYG_044-83a>¶
　(年十六沿海哀號擗踊三日夜亦投海次日天方晴/霽忽霹靂一聲雷電交作化屍頭頂父屍隨潮而上)¶
　(至海岸而止觀者/如堵事聞詔建坊)¶
　張文進(泗水人父病疽不治文進曰吾聞割股可以/愈親病豈癰疽遂不可治乎乃禱于神剜左)¶
　(股一片覆疽/上其父即愈)¶
　張　信(掖人母病藥罔效遂割脇取肝和麵湯以進/母病即愈事聞擢尚寶司丞尋陞本司少卿)¶
　(傳時先後割股稱孝者泗水徐守已周臣東阿馬孝/  陽穀馬斯祖定陶孟昌宗嘉祥李嘉碩鉅野王鑑)¶
　(姚芳城武李天定鍾庸益都王志我朱三髙苑石玉/祿新城鄭尚文沂水梁承業䝉隂陳志大劉盡忠日)¶
　(照陳少好司韶劉千乗登州衛陸僑棲霞段/忙兒莱陽于寧皆以割股旌表特未授官)¶
<pb:KR2k0048_WYG_044-83b>¶
　王臯門(黄人由萬歴丙午舉人為石泉令致仕歸里/聞兵變乃與其子樹勲并諸生陳孔道死于)¶
　(明倫堂屍三/日面色如生)¶
　唐啟泰(掖縣人由萬歴丙午舉人為宜陽知/縣崇禎末李自成䧟宜陽啟泰死之)¶
　周鴻圖(即墨人萬歴丙午嵗貢初授畧陽令補宿遷/白蓮教竊發練鄉勇却之淮土賴以安遷貴)¶
　(陽同知平越知府署道事值長田苗叛不三月縳其/魁俘馘二千三百餘級遷思石道参政匀哈苗復起)¶
　(亦不兩月掃平之崇禎庚午山西流冦王嘉任破河/曲據其城復奉詔收之星馳就道至即瞰其城曰十)¶
　(日可拔果八日而克歴任陜/西靖逺道以老病遂致仕歸)¶
　郭允厚(字萬興曹州人萬歴丁未進士初知文安再/補郟縣調繁洛陽值福王分封中使横索供)¶
<pb:KR2k0048_WYG_044-84a>¶
　(帳侵奪民田允厚躬為布置力挫其鋒一循舊例/考授兵科給事累遷户部尚書晉階光祿大夫)¶
　張　曉(字明衡益都人萬歴丁未進士官大理評事/陞户部主事監督徐州粮儲河水大溢曉率)¶
　(衆力塞之山左饑流民至徐者曉賑救全活無算陞/大同知府累遷至巡撫晉户部侍郎總督倉塲悉除)¶
　(積弊陞兵部尚書居鄉宗黨閭里/莫不䝉惠及殁衆聚哭勒石以頌)¶
　張耀采(字六符濟寧人萬歴丁未進士由岳州推官/進兵部郎出知太原府直聲震遐邇後分守)¶
　(雁門以忤中官落職崇禎初起用霸州道又/以得罪于璫下鎮撫司獄尋殁天下寃之)¶
　梁之垣(登州衛人萬歴丁未進士博學善詩文令晉/陽宗藩豪横悉按以法不為少貸民賴以安)¶
　(奉使朝鮮接渡難民千/餘口著有兵鑑東遊草)¶
<pb:KR2k0048_WYG_044-84b>¶
　周朝瑞(字思永臨清人萬歴丁未進士授中書舎人/光宗立擢吏科給事中疏陳慎初三要語多)¶
　(斥中貴奄寺因激帝怒貶秩調外未出都而熹宗即/位詔復故官尋遷禮科左給事中疏陳考選之弊諌)¶
　(停日講之詔力駁請安選侍之奏極發沈㴶賄交之/奸帝頗嘉許而許大化等憤其醜詆因搆魏璫竄名)¶
　(汪文言獄中誣朝瑞受熊廷弼萬金五日再訊拷掠/備至竟斃之于獄崇禎初贈大理卿予一子官後追)¶
　(謚忠/毅)¶
　金　煉(字伯精德州人萬歴丁未進士授户部主事/累官河南布政凡五年剪豪捕冦補平涼道)¶
　(固原軍變煉輕騎/往討指顧而定)¶
　安　曦(字元旭長山人萬歴丁未進士任鎮江推官/裁免水陸額外一切使費署常州府力革織)¶
<pb:KR2k0048_WYG_044-85a>¶
　(造羨金晉工部主事督神廟陵/工極力節省嘗賜金以奬其勞)¶
　安　重(日照人父為人誣䧟繫諸城獄時諸令貪墨/屢愬不得伸重時年十四隨母萬氏歴控憲)¶
　(司并赴京擊登聞鼔寃竟得白後成萬歴丁未/進士任大名知縣以賑饑勞勩卒民甚感之)¶
　李　燦(字星垣濟寧州舉人歴知雲南鶴慶府單騎/入苗峒撫平其亂黔國中校不法悉按治之)¶
　(官終按/察副使)¶
　冀　琮(益都人邑諸生父殁廬墓三年興時同郡先/後廬墓者有臨淄傅鉞班言博  張一忠趙)¶
　(祿趙爾富張嘉謨髙苑李幹馮守仁崔寛石溫李祿/樂安徐道蔣竒鍾孫整夀光尹化劉養浩昌樂趙鶚)¶
　(薦邱應科劉紳劉學詩臨朐沈㬫潘嵩卜希顔安邱/劉如掄李朝用陳玠周籙長李子英諸城楊居敬王)¶
<pb:KR2k0048_WYG_044-85b>¶
　(驂皆以廬/墓旌表)¶
　劉元化(字斗杓諸城人由萬歴己酉舉人授樂川令/見時事日廹遂掛冠歸日登琅邪臺觀潮汐)¶
　(痛飲醉則卧于石上甲申京師䧟元化輙北向號哭/再拜焚其衣冠乃遶舎種竹不留門徑樵汲皆于密)¶
　(箐中往来年八十一/醉不復醒竹亦盡死)¶
　王象春(字季木新城人萬歴庚戌進士第二官/南吏部郎中廉正精詩文與鍾惺齊名)¶
　何應瑞(字聖符曹州人萬歴庚戌進士户部主事管/河西務減無名之課稅釐為定額商賈便之)¶
　(督學河南所拔皆知名士擢大梁道遷江西按察右/布政使入計召對文華殿敷奏稱㫖晉工部右侍郎)¶
　(歴尚書甲申之/變不食七日死)¶
<pb:KR2k0048_WYG_044-86a>¶
　單　崇(髙密人萬歴庚戌進士授山西翼城令行取/户部主事時督遼餉甚難其人崇獨毅然請)¶
　(往乃授本部郎中戴星赴道稍緩一日則兵譁莫測/經畧熊廷弼甚倚重之未幾丁内艱倉皇歸里督撫)¶
　(堅留不可得服闋應赴補崇不就曰吾㓜時讀書武/安王廟一日微早扣之聞内有聲云起起單郎中来)¶
　(門忽啟而絶無人也意吾祿位其不越此乎遂絶意/仕進杜門課業弟㟲子父琴父麟姪父令皆親自啓)¶
　(廸後俱成名崇禎甲申崇家居聞變方欲自裁旋偽/令孫握玉蒞縣任崇乃紏紳衿士民擒而械寘于獄)¶
　(不意土冦外應乘機入城屠戮紳/士崇知事不克濟大罵賊而死)¶
　劉重慶(字耳枝掖人萬歴庚戌進士官御史天啓時/忤魏忠賢斥為楊左黨人免官歸里以草書)¶
　(行世得之者以為榮崇/禎初起復終户部侍郎)¶
<pb:KR2k0048_WYG_044-86b>¶
　張　僎(字立所夀光人萬歴庚戌進士任平陽推官/聽斷明決素有神明之譽崇禎十五年闖賊)¶
　(䧟平陽聞柏鄉令丁茂桂渭南敎諭張䭲先後死節/因謂其家人曰此皆吾夀光人也吾豈丁張之不若)¶
　(乎乃令家人盡竄/去遂拔劍自刎死)¶
　趙鵬程(字翀南莱陽人家貧力學手不釋卷萬歴庚/戌成進士嘗自恨致身之早歴官湖廣参政)¶
　(著述甚富兵/火悉付燬燼)¶
　王日新(字緝甫寧海人以文名冠東牟八/邑處宗族鄉黨亦有孝友之稱)¶
　李中行(字二水樂安人萬歴庚戌進士官大理評事/議挺擊案與王之宷合出知鎮江府建義倉)¶
　(築普濟橋捐永生洲江田稅除監兊例晉陕西副使/討平臨洮土冦以忤璫歸崇禎初起貴州提學副使)¶
<pb:KR2k0048_WYG_044-87a>¶
　(晉通省糧儲左参政值討安氏監五省軍安氏就撫/貴陽貴陽人恨之殺其土目七人御史欲窮治中行)¶
　(執不可遂疏劾御史激變御史坐免官中行亦免歸/母殁廬墓三年里居修草橋鎮石橋長堤二十里嵗)¶
　(祲施粟千石所著有/黔中諸疏澠溪集)¶
　徐日升(字孟明長山人自童子試至萬歴壬子科皆/第一人而鄉科之前即有三人兩小太陽離)¶
　(島之謡除泰州牧有殺人借屍以誣士子者力剖決/之又按治豪黠民心大快其他善政不勝枚舉轉户)¶
　(部員外奏請移置草塲以防火灾未幾火藥局果灾/人服其先見遷郎中為通州僉事亦多成績尋罷歸)¶
　(里中舊有舉富民輦運及購馬入驛天津運米諸/累日升皆力請臺司奏免鄉閭至今蒙其德焉)¶
　彭文炳(沂州衛世襲指揮僉事應萬歴壬子乙卯武/舉官沂州守備天啓二年平郯費妖冦直撫)¶
<pb:KR2k0048_WYG_044-87b>¶
　(王元雅薦其能任遊擊守薊州遵化縣崇禎二年邊/墻失守文炳一日三戰力不支歸告其母其母顔氏)¶
　(妻韋氏已先自經惟弟文炯文燦子遇颺遇颫猶在/文炳叱之使自逸文炯等曰非敢愛死恐事或有濟)¶
　(誰為助力者文炳曰事不可為矣乃戎服自縊弟與/子併家僕男女自殺者共四十二人事平巡按上其)¶
　(事有臣為君死子為父死弟為兄死婦為夫死兵為/將死之語上憐之贈中府都督謚武節母妻各賜祭)¶
　(改葬子弟兵僕/各贈卹有差)¶
　張福臻(字惕生髙密人萬歴癸丑進士歴行唐臨頴/東明三縣令以㢘能著聞召為兵部職方司)¶
　(備兵昌平鞏昌前後勦撫賊衆凡數萬人奉命經畧/薊遼總督宣大任力勤邊事㑹考滿加陞兵部尚書)¶
　(予告歸里年已六十有二母年/八十有七馳驛終養逺近榮之)¶
<pb:KR2k0048_WYG_044-88a>¶
　張宗衡(臨清人萬歴癸丑進士崇禎初總督宣大深/言欵撫非策貽害邊庭帝善其言及闖賊入)¶
　(山西當國者啣夙嫌責以玩寇削籍歸里壬午之難/竟死于兵時同死者太常少卿張振秀臨汾知縣尹)¶
　(任員外郎邢泰吉皆/致仕里居同殉于難)¶
　劉嘉遇(字時隆邱縣人萬歴癸丑進士知偃師出寃/罪三十餘人陞户部主事尋改兵部崔呈秀)¶
　(奪情為本部尚書嘉遇大言曰不祥之身何可驟登/樞密崔大啣之嘉遇怡然㑹熹宗崩免後官按察司)¶
　劉鴻訓(號青岳長山人萬歴癸丑進士選翰林編修/直起居注知制誥一時以陸敬輿目之以冊)¶
　(立至朝鮮肅禮有加歸無充槖晉侍讀學士忤魏璫/矯旨奪其官崇禎初晉東閣大學士禮部尚書賛決)¶
　(軍國諸大計薦畢自嚴户部尚/書王在晉兵部尚書上倚任之)¶
<pb:KR2k0048_WYG_044-88b>¶
　史永安(字磐石武定州人萬歴癸丑進士選庶吉士/尋授監察御史巡按貴州值土官安邦彦煽)¶
　(亂圍貴陽永安集兵固守自夏徂秋城中食盡至食/草根皮韉飲血誓衆而城獲全晉太僕寺正卿出撫)¶
　(寧夏擢總督西陲以兵部侍郎乞休/歸里卜居長白山下卒贈兵部尚書)¶
　王　翼(茌平人廩生事親極孝撫諸弟極友愛而性/復慷慨見義必為當萬歴四十三年邑大饑)¶
　(翼煮賑將一年全活不可勝計復能留/心濂洛之學所著良知解發明甚當)¶
　馮　珣(字樸菴益都人官長武令邑久不雨珣至停/刑省獄雨立降調咸陽縣豪强不敢犯法以)¶
　(艱歸篋無長物益都大祲以饘粥皮絮槥棺賑助生/死之沾其惠者以數千計補交河令累遷漢中同知)¶
　(監修瑞藩第以恤民忤中貴遂拂衣/歸事親備極孝養以孫溥貴贈尚書)¶
<pb:KR2k0048_WYG_044-89a>¶
　耿如杞(字楚材館陶人萬歴丙辰進士自户部主事/遷遵化道参政時中使陶文分鎮喜峯懸魏)¶
　(璫像于中堂撫鎮皆羅拜如杞持不可長揖而已中/使馳報緹騎逮治獄擬大辟且勒比熊廷弼賍後擢)¶
　(太僕卿晉都察院右副都史巡撫山西鋤奸剔/弊人不敢干以私復中蜚語得罪死人皆憫之)¶
　畢拱辰(字星伯掖人萬歴丙辰進士歴仕山西冀寧/道好讀書工吟咏著述甚富李自成䧟太原)¶
　(拱辰/死之)¶
　成明樞(字元嶽曹州人萬歴丙辰進士由博士擢吏/科疏陳考選之法宰衡是之兖州妖蓮起破)¶
　(郡縣明樞請選將專任之毋使中官監軍/等掣其肘不數月而事定朝野皆推重之)¶
　薛近洙(字孔泉益都人萬歴丙辰進士授中書舎人/魏璫擅政洙感憤以疾歸却掃著書刪補大)¶
<pb:KR2k0048_WYG_044-89b>¶
　(學衍義行世洙為人沈靜有大志篤孝友節義以/考亭白沙河津諸儒為師未竟其用世共惜之)¶
　王朝佐(臨清人織筐為業萬歴中宦者馬堂抽稅地/方苦之衆舉火執刄入其舎堂踰垣走事聞)¶
　(且起大獄朝佐挺身曰此吾一人所爲與衆/無與遂論死州守胡繼銓為建祠以祀焉)¶
　邢泰吉(字大来臨清人弱冠萬歴戊午鄉試第一天/啓壬戌進士歴户部員外督祿米倉除積弊)¶
　(羨餘一萬七千纎毫不染本部疏薦謂清如止水慎/若捧盈考上上崇禎間都城告警各鎮援兵需餉泰)¶
　(吉寒不暇火日不遑食旋馳分應顆粒必躬親兵退/病劇卒大司農疏稱泰吉鞠躬盡瘁宜大沛恤錄以)¶
　(旌慰忠魂上可/其奏優恤加厚)¶
　宋德成(字元修臨清人萬歴戊午舉于鄉為贊皇令/月餘巨冦䧟城入縣署德成與子昌齡俱罵)¶
<pb:KR2k0048_WYG_044-90a>¶
　(賊/死)¶
　王開基(諸城人萬歴戊午舉人少工于詩古而不屑/以此見長長嫻于吏治而非其本志自縣令)¶
　(起家以至部郎與人無忤終身不見疾言厲色而好/施樂善乃其素懐人皆呼為東巷王老實蓋世居城)¶
　(之東/巷也)¶
　李　楫(字愚東樂安人萬歴己未進士除刑部主事/晉員外郎中襄城伯誣加人蜚禍楫力為出)¶
　(之魏廣微慕楫才欲一見不可得時楊左諸賢下獄/死楫往哭璫銜之遂出守荆州裁宗藩之驕横罷長)¶
　(楊逺安諸稅胥進篋金三千曰常例錢毅然却之停/監兊例以勞殁于官為學慕馮恭定鄒忠介諸公通)¶
　(籍數十年陋巷頽垣依然寒/素所著有河洛解藏于家)¶
<pb:KR2k0048_WYG_044-90b>¶
　陶致煒(登州衛人性之子七嵗博通經史工詩善畵/及書法時稱為三絶泰昌恩選第一授南昌)¶
　(令强項不畏勢力宦黨忌之解綬歸著有参同契解/遊覽記畧自娱文集歴代詩選卒後門人謚曰文貞)¶
　曲洪瀾(寧海州人事母以孝聞詩酒之外談兵擊劍/中天啟辛酉舉人時防撫曽櫻表薦其才洪)¶
　(瀾以母在/固辭不受)¶
　孫康周(字晉侯安邱人天啓辛酉舉于鄉歴官山/西太原府知府崇禎末城䧟罵賊而死)¶
　吕大成(字四如莱蕪人以天啟辛酉鄉舉任北直/阜城縣知縣崇禎十五年城破死于兵)¶
　錢祚徵(字錫吉掖縣人天啓辛酉舉于鄉為河南汝/州知州李自成攻掠洛陽東下州縣皆望風)¶
　(迎降祚徵誓師固守環/攻五日城破不屈而死)¶
<pb:KR2k0048_WYG_044-91a>¶
　萬惟檀(字子馨曹縣人由恩貢知曲陽縣有惠政以/俵馬缺額降松江府幕復為湖廣保康知縣)¶
　(抵任三月李自成以數十萬騎攻之/城䧟不屈死一門死節凡一十六人)¶
　顧光祖(字耀之平山衛人天啟壬戌進士授行人擢/給事中督理厰庫早夜釐剔清直之聲震動)¶
　(長安魏國公有所請託光祖糾参之魏銜恨誣以/他事降調後補尚寶司卿尋晉大理寺卿致仕卒)¶
　許其進(字孔與東昌人天啟壬戌進士授廣陵司李/氷蘖自矢讞獄平允案無留牘有妖僧為亂)¶
　(禍且不測以計擒之一郡賴以/無事内轉主事為計者所中歸)¶
　丁應璧(字為章夀光人天啟壬戌進士選南户部主/事轉兵部值振武兵變後軍心驕悍朝議欲)¶
　(分其黨而莫敢先發應璧苦心籌畫先取其舞文黠/驁者去之惡勢漸孤乃出令分插各伍無一人敢譁)¶
<pb:KR2k0048_WYG_044-91b>¶
　(者陞南昌知府清蠧擒盜治大猾理兩京糧運舉/卓異轉徽寧兵備再調大同練兵修備以積勞卒)¶
　陳贊化(字金鉉朝城人天啓壬戌進士知太湖縣有/豕鳴寃贊化禱于城隍神乃隨豕行至所止)¶
　(發之得一尸乃屠者殺人著其罪而事已十年/餘矣尋調桐城内擢禮科給事中有直諫名)¶
　亓之偉(字坦之莱蕪人天啓壬戌進士知濬縣以强/直聞遷河間知府權豪巨璫一裁以法百姓)¶
　(賴之轉河陽兵備李自成渡河守將與賊通脅之偉/降不從賊黨濳從壁間刺之偉創甚明日氊裹之偉)¶
　(車載迎賊終/不屈遂見殺)¶
　杜三策(字毅齋東平人天啓壬戌進士擢給事中魏/璫擅權三策特疏紏之璫矯㫖遣緹騎逮至)¶
　(德州璫伏誅還崇禎初起户科册封琉/球却金得使臣體歴官大理卿陞侍郎)¶
<pb:KR2k0048_WYG_044-92a>¶
　辛應乾(安邱人天啓壬戌進士授長治令潔已奉公/有滛僧殺人占其妻應乾摘發之以才名歴)¶
　(郎署郡臬皆有善政累陞至都御史巡撫山西方黄/酋跳梁飭兵修備三關倚為長城入為兵部侍郎)¶
　黄宗昌(字長倩即墨人天啓壬戌進士除知雄縣下/車即收豪族奸横者寘之法時魏璫方熾所)¶
　(在建祠頌功德昌獨不為立祠又多惠政民戴之立/生祠祀焉調清苑崇禎改元擢山西道御史首劾權)¶
　(閹巡按湖廣決岷王獄忤執政歸以疾終著有/疏草因人成事錄勞山志集恒山遊草數十卷)¶
　徐振芳(樂安諸生少負異才長而工詩/所著有雪鴻楚評淮海諸稿)¶
　丁耀先(字野鶴諸城人屢試不第遊京師與王宗伯/覺思龔司馬孝升輩講論風雅任容城學博)¶
　(陞福建惠安知縣以疾告歸所著有/陸舫椒邱聽山亭集三十卷行世)¶
<pb:KR2k0048_WYG_044-92b>¶
　何　珠(鄒人天啓初以貢監授英橋令清正强毅不/畏豪滑民歌之曰一折一磨天遣老何秩未)¶
　(滿陞隰州知州蓋豪强者不便而賂銓衡以速其行/也及治隰政益清䑓省又欲薦之珠曰旡妄不祥亟)¶
　(以母老/終養歸)¶
　王仕京(鄒人妖賊徐鴻儒犯鄒境仕京年六十率其/子王楷王路王權合鄉兵數百人大戰于徐)¶
　(橋斬殺過當忽黒霧迷空/仕京父子不相顧皆戰死)¶
　孟承光(字永觀鄒人世襲博士天啓二年白蓮妖賊/徐鴻儒䧟鄒城承光偕母孔氏皆自經死事)¶
　(聞特勅祭𦵏詔曰巖巖未謝上妥亞聖在/天之靈烈烈如生下慰博士及泉之痛)¶
　顔則孔(字泗源沂州人博學有才畧天啓二年白蓮/煽衆則孔以参謀平賊功任歸德别駕剿禦)¶
<pb:KR2k0048_WYG_044-93a>¶
　(流冦嘗為監軍賊来攻/城則孔扶疾力戰死)¶
　王　賢(鄒人徐鴻儒初起時言于軍門願往撫之乃/單騎入賊營遇偵事賊一矢而殪并解其屍)¶
　何源澄(鄒人天啓二年妖賊徐鴻儒起汶泗間攻鄒/城源澄時年十七負八十八嵗病祖父并䕶)¶
　(父母以逃遇賊將殺之有一賊識其祖指謂衆曰弱/孫負老祖殊可憫乃釋之凡負祖四十餘日而後息)¶
　(肩全家得/免于難)¶
　石　愔(字鍾岐益都人兵部尚書茂華子以恩䕃授/户科檢校收支公平轉郎中時魏璫勢灼内)¶
　(使逼修私帑愔不應識者壯之陞廣西平樂知府楚/省礦徒哨聚逼近富川愔時署兵憲密授方畧擒渠)¶
　(魁散黨與地方寧謐郡/人為之建生祠以祀之)¶
<pb:KR2k0048_WYG_044-93b>¶
　白　楹(字礎之莘人少倜儻每尚節義天啓中以進/士官平陽司理時遵化参政耿如杞楹受業)¶
　(師也以不拜魏璫生祠詔獄追賍楹令人齎千金直/抵獄中為耿代輸且教之宣言曰此白推官傅也閹)¶
　(黨恚之左遷盧氏令後闖/賊冦河南城䧟楹自經死)¶
　張國儁(寧海州人天啟中以武解元為撫標千縂時/白蓮教以妖術聚衆蠭起國儁從征屢破之)¶
　(解曲阜鄒縣之圍後戰于岡山深入鵰巢後援不至/被執憤罵不屈死給事中左懋第作古風以弔之有)¶
　(曰虎目兠鍪怒生吼遇敵望塵却敗走世間碌碌盡/如斯赤子髑髏健兒手孰若海上張將軍慷慨殺賊)¶
　(生絶脰血染寒沙英魄/歸風悲虎嘯昏白晝)¶
　任民育(字厚生濟寧人天啟甲子舉人崇禎時以檢/討楊士聰薦起孝亷知潁州擢揚州知府民)¶
<pb:KR2k0048_WYG_044-94a>¶
　(育器幹英偉多惠政為吏人/所稱廣陵失守民育死之)¶
　韓國璽(東昌衛人天啟甲子舉人授潛江令/棄官歸所著有髙士傳翛然吟四巻)¶
　張盛美(字元絅滕人天啟乙丑進士任鳯陽推官時/守陵諸璫皆忠賢心腹耳目以伺南畿舉動)¶
　(盛美動以法繩之忠賢大怒/幾不測後璫敗累遷懐慶道)¶
　張鳯翼(字異羽堂邑人天啟乙丑進士累官僉都御/史巡撫延綏崇禎十六年李自成復䧟延安)¶
　(鳯翼兼程赴援至柳/樹澗兵敗不屈而死)¶
　徐　標(字凖明濟寧州人天啟乙丑進士備兵徐州/剿流冦有功晉兵部右侍郎總督畿南河北)¶
　(山東等處李自成渡河繞塞東下遣其將劉宗敏掠/邢洺趨真定標上疏請援居庸而自統大兵獨當南)¶
<pb:KR2k0048_WYG_044-94b>¶
　(面部署已定忽營將謝加福李茂春與賊通乗餉/散稍遲鼓譟而起執標刅之是夕白氣亘空如虹)¶
　成　勇(字仁有樂安人天啟乙丑進士是時甫登第/者多先謁魏璫勇獨不往授饒州推官至則)¶
　(謁鄒元標造廬請焉中使督饒州冶塲大索郡中太/守不敢問勇悉捕其厮役璫大啣之㑹璫敗乃免丁)¶
　(内艱服除起河南開封司理旋以父憂去再補歸德/政肅刑清禁奸止暴冬月衣單袷有以貂裘進者勇)¶
　(立卻之流冦攻歸德勇大敗之擢南京御史楊嗣昌/奪情憤疏劾之竟下獄戌臨海後起福建道御史不)¶
　(就/)¶
　王象雲(新城人天啟乙丑進士知永清縣嘗被圍堅/守徵授御史劾王永光用人之謬又劾周延)¶
　(儒溫體仁謂二人輔政以来天下有三滿五盡之患/云云時雖不用其言亦不之罪也官終山西参議)¶
<pb:KR2k0048_WYG_044-95a>¶
　武起潛(字用潛曹州人天啓乙丑進士知武清縣以/才能調繁遵化治大猾徐名標斃之獄一邑)¶
　(稱快己巳遵化城破/起潛及妻范皆死之)¶
　孫三傑(字松石樂安人天啓乙丑進士為寶鷄知縣/邑不稅田嵗供五千金三傑豁除之瑞藩府)¶
　(工程大朘民力三傑請停其弗急者賊王老虎狓猖/三傑單騎至賊巢諭令解散授兵科連疏劾輔臣周)¶
　(延儒誤國大罪/降太僕寺丞)¶
　葉廷秀(濮州人天啓乙丑進士南京户部主事崇禎/中疏陳吏治之弊又陳吏治三要請緩催科)¶
　(以感天和發倉廪以全民命明大法以消亂萌報聞/上以傅永淳為吏部尚書廷秀言永淳庸才不當任)¶
　(甫四月永淳果敗黄道周逮下獄廷秀抗疏救之杖/一百繫獄遣戍福建廷秀受業劉宗周門造詣淵邃)¶
<pb:KR2k0048_WYG_044-95b>¶
　(宗周門人以廷秀為首崇禎殁後披/緇匿跡山寺以卒人無有知其跡者)¶
　馬之驥(字勝千益都人天啓乙丑進士授館職以忤/魏閹歸崇禎初起檢討典試閩中得人為多)¶
　(陞國子司業署祭酒之驥生平恥逐浮華克/敦實行所撰有四書摘義素言等書藏于家)¶
　張　瑶(蓬莱人天啓乙丑進士授開封府推官行取/入都忤執政歸里崇禎五年正月李自成攻)¶
　(䧟登州瑶大罵不屈被/害妻女四人各投井死)¶
　孔聞詩(曲阜人至聖六十三代孫天啟乙丑進士官/中書科崇禎初以魏璫餘黨未殱疏糾八丑)¶
　(又陳時務八䇿歴吏禮二科給事中直/聲震于一時出為井陘兵備道尋告歸)¶
　宋　玫(字文玉莱陽人徙居臨清天啟五年偕族父/應亨同舉進士玫授虞城知縣應亨授清豐)¶
<pb:KR2k0048_WYG_044-96a>¶
　(知縣壤地相接並有治聲應亨遷禮部主事而玫擢/吏科給事中其後應亨改吏部以郎中落職歸而玫)¶
　(遷太常少卿歴工部右侍郎崇禎十五年以㑹推事/忤帝遂斥逐除名甫歸里臨清城破應亨及玫皆不)¶
　(屈死/之)¶
　陸　僑(登州衛人為廣平縣訓導著寓菴文集家禮/易簡聲歌正脈初學輯畧等書弟儒字聘卿)¶
　(登州衛學諸生嘗赴省試宿逆旅客倉卒有/遺槖金者儒追數里還之所著有可言集)¶
　藍思繼(即墨人太學生母卒廬墓三年朝夕哭奠每/逢令節忌辰即攀柏哀號終日柏樹淚瀠皆)¶
　(成血斑及思繼卒其子世茂亦廬墓三年永時同郡/先後廬墓者濰縣孫維中王楫初永昌初  愛膠州)¶
　(髙三重趙任髙密戰翺綦/峩綦芷皆以廬墓旌表)¶
<pb:KR2k0048_WYG_044-96b>¶
　楊　珮(濟寧人天啟丁卯舉人以特薦授保定知縣/撫綏捍禦政績甚著陞知鄧州未離任而流)¶
　(冦已入保/定珮死之)¶
　丁大轂(諸城人天啟丁卯舉人居鄉素稱善士崇禎/壬午之難大轂分守東門與戰不克死之)¶
　曹　璿(髙唐州人天啓七年嵗貢授保定府學教授/能于其職士夫敬愛之每覩時艱慨然有殉)¶
　(國之志闖冦圍保定璿登陴守/禦不避矢石城䧟罵賊見殺)¶
　李餘慶(臨淄人作/齊記補)¶
　郭凝鼎(字開滸汶上人崇禎戊辰進士知任邱縣地/近都多中貴難治凝鼎一以法繩之豪强斂)¶
　(跡調繁遵化請發粟以賑疲民崇禎末忤權貴/劾歸起為六合令壬午之難凝鼎在籍死焉)¶
<pb:KR2k0048_WYG_044-97a>¶
　王與印(字百斯新城人崇禎戊辰進士歴官監察御/史以言事謫歸甲申聞變與其子士和拒户)¶
　(自經妻于/氏亦自經)¶
　魏　瑆(德州衛人父君謨任永平府同知崇禎初/薊門兵變瑆冐死入圍以計負父出而歸)¶
　李獻明(字思皇夀光人崇禎元年進士授保定推/官二年以察核至遵化值城破獻明死之)¶
　王宫臻(齊河人崇禎戊辰進士知崇明嵗大饑宫/臻捐俸倡賑後知太原府晉副使有政績)¶
　傅鍾秀(字海峯髙密人由崇禎戊辰進士累官太常/寺少卿以内艱歸里崇禎甲申之變鍾秀日)¶
　(夜號泣鬚髪一夜盡白值偽令孫握玉来視密篆鍾/秀與户部主事單崇合謀起義擒握玉寘于獄土冦)¶
　(張輿攻䧟密城出握玉而執鍾秀等鍾秀/罵賊不屈其子禀初以身翼父並死于難)¶
<pb:KR2k0048_WYG_044-97b>¶
　陳鳴珂(字賡垣范人崇禎戊辰進士初授中書舎人/條奏本邑利害為忌者中傷之廷杖免官未)¶
　(幾冦起梁山詔復起用/而鳴珂憤不出尋卒)¶
　范淑泰(字通也滋陽人崇禎戊辰進士授行人擢工/科給事中規陳時政並極陳疏理刑獄帝頗)¶
　(褒納又以揩餉有捜括借貸之名力疏其不可又言/强兵莫如行法刑賞皆當以明決行之帝是其言十)¶
　(五年累官吏科左給事中典浙江/鄉試事竣還家值兖州城破死之)¶
　紀懋勲(字参乾膠州人由崇禎庚午舉人知鹿/邑縣崇禎十六年城破被執罵賊而死)¶
　髙　瀌(字心印膠州人由進士知贛榆縣/崇禎十五年淮南破瀌仗節死)¶
　李　燭(濟寧州人崇禎庚午舉人初任濵州教諭陞/直𨽻深州知州十六年流賊破深州燭不屈)¶
<pb:KR2k0048_WYG_044-98a>¶
　(死之祀于四忠祠/祠在深州南門)¶
　顔尹紹(字賡明曲阜復聖裔崇禎辛未進士歴官真/定府同知尋知河間府崇禎壬午之難尹紹)¶
　(積薪繞室衣冠北向/再拜乃縱火自焚死)¶
　張緒倫(字彛叙安邱人崇禎辛未進士授大名推官/行部過柏鄉柏鄉缺令流冦突至緒倫代為)¶
　(堅守三日城賴以全攝開州計擒巨盜授御史視鹺/兩淮其時度支告匱撫臣中官皆請增課緒倫力爭)¶
　(乃止淮適嵗祲捐六千/餘金賑捄之以疾歸卒)¶
　藺剛中(字坦生陵縣人崇禎辛未進士累官山西按/察司副使甫抵任而流冦已䧟平陽乃協前)¶
　(巡撫蔡懋德固守太原㑹部將張雄縋城出降告以/城中虚實賊乃焚樓破城入懋德自縊剛中急遽中)¶
<pb:KR2k0048_WYG_044-98b>¶
　(猶結草為二囚狀一標李自成一摽張雄寸磔于市/賊縳剛中亦死于其處屍能躍起丈餘自成令斬雄)¶
　(以謝/之)¶
　髙名衡(字平仲沂州人崇禎辛未進士除如臯知縣/徵授御史巡按河南時李自成攻開封巡撫)¶
　(李仙風以失洛陽被逮命名衡代之及李自成決河/灌開封名衡逃歸壬午沂州城破夫婦同死于難)¶
　楊士聰(字朝尹濟寧州人崇禎辛未進士官/翰林檢討甲申京師䧟不知所終)¶
　趙懐慎(膠州人庠生痛父早卒事母極孝棄舉子業/篤晨昏定省之禮凡親所欲為之事必竭力)¶
　(為之凡親所欲厚之人必加意厚之以故宗族/稱其孝友當萬厯改元之初母已殁而嵗值頻)　(黨/懐)¶
　(慎出家粟以周貧乏不知者猶頂/祝其母夀其行之有素可知矣)¶
<pb:KR2k0048_WYG_044-99a>¶
　袁　愷(字伯順聊城人崇禎辛未進士潞安太原推/官以剛直卓異刑科給事中疏劾當國者不)¶
　(宜以門户誤國事朝廷韙之令/其指實覆奏而尋以他事去之)¶
　張爾忠(濰人崇禎辛未進士宏才大畧常懐經世之/志初授河南漳縣令不十年而陞任巡撫其)¶
　(慷慨世事議論補救之謀畧形于誦言有知漳罪畧/焚餘摘平臺召對紀畧閣試䇿論砭漕八册按秦疏)¶
　(畧撫秦疏畧去秦疏畧等書當崇禎壬午癸未之間/從事三秦之地而能談保障計綏靖言之不愧爾忠)¶
　(一人而已迨甲申告歸毀家保/鄉里至今父老子弟猶能述之)¶
　姜　埰(字如農莱陽人崇禎辛未進士授密雲知縣/調儀真為政㢘仁遷禮部主事擢禮科給事)¶
　(中視事僅五月條上三十疏上輙嘉納時周延儒復/召當國言路蜂起忌者乃造二十四氣之說以指朝)¶
<pb:KR2k0048_WYG_044-99b>¶
　(士二十四人直達御前帝適下詔戒諭言官埰疑帝/已入其說乃上疏言蜚語騰播清禁此必大奸巨憝)¶
　(惡言官不利己而思以中之詰難反覆遂激帝怒詔/下獄掠訊幾斃于獄謫戌宣州衛尋遇赦流寓蘇州)¶
　(以卒疾革時語其二子曰吾奉命戌宣州死必葬我/敬亭之麓自號敬亭山人著有敬亭集同人私諡曰)¶
　(貞毅/先生)¶
　王象復(字完初新城人歴官保定府同知哲宗時不/拜逆璫生祠罷歸崇禎辛未李九成兵變倉)¶
　(卒不及防象復時方屬疾語其子曰世受國恩誼不/可去與其子與夔率蒼頭數十人守南門知縣秦三)¶
　(輔守東門正部署間而亂兵已焚北門入父子皆被/執死之屍猶相抱不可解事聞父子各贈恤有差)¶
　王與玫(新城人崇禎辛未李九成兵變至新城屠僇/王氏與玫與弟與斌姪士駒拒戰于巷弟姪)¶
<pb:KR2k0048_WYG_044-100a>¶
　(被害與玫見勢不支急至家尋其母不/見以首觸柱血湧出賊刄之死甚烈)¶
　王與慧(新城人崇禎兵變父殯在堂家人皆逃散與/慧憑柩而哭火延室燬而與慧與柩皆無恙)¶
　(詔旌/之)¶
　王好書(新城人太僕寺少卿耿鳴雷之僕人呼為王/老三崇禎辛未亂兵破城叱使控馬好書罵)¶
　(曰王老三所事者忠孝主豈為叛卒供厮役耶遂見/殺同時舉人張儼然之僕賈進忠解腰纒二十金贖)¶
　(主元歸𦵏不與大/罵而死事亦相類)¶
　竇啓先(字毅所平度州人為諸生聞兵變語其婦曰/生而公卿天之命也死而神明則人自為之)¶
　(吾雖未綰一綸然名列衣冠義不可以不死子將若/之何婦嘆曰君能嗜義妾得所天請先之乃自經啓)¶
<pb:KR2k0048_WYG_044-100b>¶
　(先與知州陳所/聞城破見殺)¶
　單經翰(招逺人為邑諸生亂兵掠招/逺經翰與其妻王氏並自縊)¶
　劉師古(福山世職百户崇禎五年李自成既䧟登州/進圍莱州督師劉汝烈遣副總兵吴安邦由)¶
　(膠東趨福山間道取登師古率鄉勇以從半夜抵郡/之迎仙橋賊聞出兵逆擊安邦怯不知兵先遁師古)¶
　(獨據橋力/戰而死)¶
　楊肇基(沂州衛人起家世職累官大同總兵予告歸/里以蓮敎妖賊亂山東起肇基為山東總兵)¶
　(官與巡撫趙彦合師擊賊三月而殱其衆進右都督/尋鎮登莱改延綏以擊套冦功進左都督屢加至太)¶
　(子太師廕/錦衣僉事)¶
<pb:KR2k0048_WYG_044-101a>¶
　安毓慤(長山人博學為諸生崇禎年間杜門不交世/事家人屢叩其避難之策毓慤指其心曰儘)¶
　(有方寸地可/避卒年八十)¶
　毛如瑜(字貴甫陽信人食餼于庠後避亂奉母入青/州山中既而母卒遂擔簦杖笈遍遊五嶽名)¶
　(山年七十四嵗涉歴/凡四十年歸終于里)¶
　艾　試(濟陽人醇厚而誠實不欺族黨皆敬仰之嘗/耕于野遇覆鬲若夙藏者試不先發立呼其)¶
　(鄉鄰畢至而後啟之則空中也人服其識/量崇禎六年卒子元徵貴累贈刑部尚書)¶
　李　涵(字繩剛安邱人幼負竒氣讀書過目不㤀崇/禎癸酉舉于鄉土冦嘯聚山谷勢張甚涵膂)¶
　(力絶倫率壯士數十人直抵其巢禽渠魁殺之餘衆/竄走晚年恂恂如無一能者陶然放酒以此自終)¶
<pb:KR2k0048_WYG_044-101b>¶
　段復興(字仲方陽穀人家貧力學舉崇禎甲戌進士/由户部主事以薦膺陜西布政司参議分守)¶
　(慶陽闖賊趙篩子晁八王等皆被擒獲軍聲甚張俄/而西安䧟自成以八十萬衆壓慶陽復興城守不支)¶
　(乃自刎母妻妾女并十嵗幼子皆登樓自/焚後士民收𦵏西河坪立忠義祠以祀)¶
　朱廷煥(字𠂻白單人崇禎甲戌進士歴官大名府知/府崇禎甲申闖賊劉宗敏移檄諭降廷煥先)¶
　(作書辭其父然後縳偽檄使于大礟/向賊營擊之賊怒甚城䧟支解之)¶
　黄世清(字澄海滕人崇禎甲戌進士累官陜西布政/司参議分守商雒李自成䧟西安進攻商州)¶
　(世清與士民效死堅守城中矢盡繼之以石至婦女/掘堦運砌相助登陴而援絶勢窮城䧟被執闔門十)¶
　(三口皆被害州人收𦵏/于金鳯山嵗時祀之)¶
<pb:KR2k0048_WYG_044-102a>¶
　宋祖乙(東平人崇禎甲戌進士知唐縣調永年禁驛/馬簽富户擒大盜榮居賜功尤著補祥符招)¶
　(徕復業者萬七千家擢/刑部主事值闖變隱去)¶
　何　復(字貞子平度州人崇禎甲戌進士歴官保定/府知府時李自成已䧟太原等府畿南望風)¶
　(瓦解復不候文憑兼程赴任及城䧟被執賊將不欲/加害復張目叱曰我知府也我山東何復也速殺我)¶
　(賊笑而囚之乃以炭書其壁曰明/臣何復死難處不食七日而死)¶
　徐　夜(字東痴新城人初名元善字長公慕嵇叔夜/之為人更名夜明末棄諸生隱系水之東嘗)¶
　(遊浙東西弔林君復孤山嚴子陵釣臺謝臯羽墓/賦詞甚工後卒扵柴桑年七十三歳無疾而終)¶
　周而淳(掖縣人崇禎丁丑進士拜兵科給事與同官/六人分督畿輔諸郡城守事崇禎十五年淳)¶
<pb:KR2k0048_WYG_044-102b>¶
　(與守臣同死節/贈太常少卿)¶
　王　漢(字子房掖縣人崇禎丁丑進士任河内知縣/賑饑救荒全活甚衆時盜賊所在蠭起漢身)¶
　(率鄉勇出竒擊破之累遷河南巡撫練兵招降漸/有成緒㑹劉超逆命漢討破其城巷戰為超所害)¶
　李㢘仲(字墨源諸城人崇禎丁丑進士知任邱縣和/易㢘潔士民愛之崇禎十一年城䧟不屈死)¶
　来　儀(字爻先臨朐人崇禎庚辰進士知蘭陽縣李/自成已䧟河南前鋒至儀擊破之自成悉衆)¶
　(數十萬来攻儀與戰郊外體中三矢不能軍遂被執/抗立罵賊賊囚之土室儀不食亦不死至榮澤得逸)¶
　(出見巡撫具言冦情曲/折後歸郷為土冦所害)¶
　趙士寛(掖縣人以廕補南直鳯陽府通判崇禎八年/流賊掠鳯陽士寛投烏龍潭死妻李氏攜三)¶
<pb:KR2k0048_WYG_044-103a>¶
　(女登樓令其僕王丹積薪/縱火焚之丹亦赴火死)¶
　尚用光(平度州人由選拔知南召縣/闖賊䧟河南諸境用光死之)¶
　鞠鳴秋(長山人世業農甲申變後有自京師歸者/具道懐宗死社稷狀鳴秋大慟歸而自縊)¶
　祝永孝(城武人父芹任浙江衢州府知事㑹鑛賊竊/發檄芹督兵捜捕遇賊于横隴後隊不進遣)¶
　(永孝督之比永孝至而芹已戰殁矣永孝/即躍馬大呼入賊陣死之事聞贈卹有差)¶
　趙士喆(字伯濬蓬莱人都御史燿之子闖變後隱成/山之松椒去家五百里終身不一至著建文)¶
　(帝年譜遼宫詞石室詩談若干卷其弟子董樵莱陽/人亦能詩相侍左右日供炊汲無倦容時謂雙隱士)¶
　王恢基(諸城人弱冠能文嘗應童子試售當覆校否/則例黜未及校而家人以母訃至恢基號泣)¶
<pb:KR2k0048_WYG_044-103b>¶
　(棄筆硯而歸同列者言其情學使者嘉憫之得勿黜/家居惟以課讀為業督子姪甚嚴而自絶意進取人)¶
　(或詢之曰天時人事明運將終使後進輩應時而起/不愈于衰老經溝瀆乎崇禎庚辰之冬偶得痰疾諸)¶
　(子日以醫禱從事恢基笑曰吾雖一衿乃髙皇帝積/累造士之餘脈也吾死得免二姓巾服庸知非福乎)¶
　(却湯藥不御而殁明年山左兵革之惨/遍于二東諸城為甚恢基克全忠孝云)¶
　劉必顯(字顯之淄川人少為文見知于韓澹明末澹/殉難許州其子愈章往迎䘮必顯請從中途)¶
　(冦阻必顯孑身冐險間/關千里卒扶韓匶而還)¶
　王道增(福山人性任俠明大義當崇禎末年凶荒洊/臻流移載道道增拊切時艱留心拯濟嘗罄)¶
　(所儲蓄代民完欠又嘗奉防撫軍門令運糧平島行/巨浪中凡十四晝夜歸過古城屯守將池鳯髙以千)¶
<pb:KR2k0048_WYG_044-104a>¶
　(兵乏食勢將捲甲道増許其貸并為之尅期即出家/粟五百石比登舟而海口水合刺楫者難之道增曰)¶
　(吾已諾人豈以風雪阻之棄故道冐險出成山口若/其不濟吾與若共此波爾事竣得無恙有蓬莱進士)¶
　(周某為仇家扼諸隘而擊之道增聞之奔救而已斃/乃置别館居其妻子而成禮焉此崇禎甲申事也鼎)¶
　(革後杜門敎子弟不復與交/際事後以子貴封奉政大夫)¶
　李夢鳯(長山人居家孝友遭親喪而弟幼人皆勸其/鬻産襄事夢鳯不可曰此祖宗留遺之業不)¶
　(令子孫為𦵏費也吾縱不得罪于父異日何以自白/于吾弟乎乃盡徹室人之環瑱衣餙以助之崇禎庚)¶
　(辰辛巳間土賊四起邑人皆逃匿擇逺地夢鳯令家/人隨所擇而孑身廬祖墓間一日賊樵採將伐拱木)¶
　(夢鳯持挺格鬬竟為所害而墓木/得無恙後子化熙貴贈光祿大夫)¶
<pb:KR2k0048_WYG_044-104b>¶
　郭士楨(汶上人嵗貢生崇禎十六年/流賊掠汶上士楨罵賊死之)¶
　張文浩(博興人司訓安肅邑城失守或謂文浩無守/城貴可為自全計文浩曰學官非國家臣子)¶
　(耶死/之)¶
　蘇成性(堂邑人任廣平府通判以捍禦流冦功陞邳/州開泇河以通運道改黄河以全邳城崇禎)¶
　(末年上召對文華殿命吏部公列天下才品㢘幹官/名奏選得一百二十員内山東二十四人性居第十)¶
　(五後死/於義)¶
　姚運熙(館陶人以嵗貢知南陽縣流賊張獻忠乗夜/雨攻城運熙率衆截堵力戰賊披靡墜梯走)¶
　(城危復安而運熙竟以重創死城上唐藩臨哭取運/熙血衣手書十三字此姚令打仗全城被傷血衣貯)¶
<pb:KR2k0048_WYG_044-105a>¶
　(庫事聞贈河南/按察司僉事)¶
　張　攀(字鳯臺安邱人少有勇畧從征流冦累功至/莊浪参將甘州副將賊来攻攀力戰而死一)¶
　(家殉難者/一十四人)¶
　鞠思謙(字恂如文登人磊落有竒氣由恩選除鎮安/令時秦中大騷擾蒲白界上聚衆數千思謙)¶
　(單騎招降之改軍前監紀駐鄜州計斬巨冦滿/天星馬紅狼等有功轉薊州兵備道城䧟死之)¶
　侯承恩(齊河人父仲舉為陜西通渭縣典史與流賊/戰敗被擒承恩奮力馳賊營救父而出後賊)¶
　(復合衆圍之/父子俱被害)¶
　黄朝鍹(威海衛人父承宗任慶都知縣闖賊至/承宗率衆固守朝鍹佐之城䧟皆被害)¶
<pb:KR2k0048_WYG_044-105b>¶
　髙瑞光(字慶吾嘉祥人性倜儻有武畧嘗出家財修/城為戰守備崇禎十四年硐冦掠縣境瑞光)¶
　(鬬死劉士俊者亦嘉祥人以材勇為河院旗牌官數/殱巨盜一日乗勝逐賊賊散走士俊單騎回至范山)¶
　(谷口解甲坐息一賊伏石竇中突出刺其脅/士俊抽刀截斷鎗柄因斫殺賊竟以重創死)¶
　孔貞璞(曲阜人至聖裔知伊陽縣崇禎十四年流賊/攻伊陽貞璞禦却之適有事汝陽竟死于難)¶
　官　篆(膠州人以䕃補汝寧府通判崇禎十五年攝/上蔡縣事時左良玉駐城南縱兵滛掠篆入)¶
　(營責良玉以大義良玉令還所掠子女悍兵皆弓刀/相向篆坦腹當之不敢加害後良玉移營去闖賊賀)¶
　(一龍冦上蔡篆出/禦冦不克䧟陣死)¶
　劉以楷(夏津人貢生崇禎十五年城破以楷與諸生/戴章甫同守西門見勢不支議欲自刎戴曰)¶
<pb:KR2k0048_WYG_044-106a>¶
　(死固不惜但有女在室如受汚何君為我圖之以楷/趨赴章甫家刅其女掲其血衣還示戴曰割爾愛決)¶
　(爾計吾俟爾于行以見爾女/也言訖自刎章甫亦自縊)¶
　髙維岱(昌邑人舉于鄉崇禎十五年授直𨽻/永清知縣視事甫旬餘城破死之)¶
　楊　京(一名本潤字洙漪膠州千户所人中武解/元為女姑營長崇禎壬午單刀力戰而死)¶
　崔維嵂(字雲漣平度州人由拔貢歴官安州知州崇/禎十五年城破巷戰被執捜閱至署見其妻)¶
　(牟及子陳已投環久/矣乃大笑觸堦而死)¶
　柳毓融(博興人由武進士為臨清参將崇禎/壬午力戰而死妻王氏聞難亦赴井)¶
　李一廣(嶧縣人世襲保定衛指揮崇禎/末闖賊䧟保定城一廣死之)¶
<pb:KR2k0048_WYG_044-106b>¶
　王允懋(字有懐樂安人寄籍覇州崇禎時以進士累/官山西按察司副使分守寧武李自成攻偏)¶
　(關允懋與總兵周遇吉悉力拒守後因衆寡不敵/戰不能支乃北向大呼曰臣力竭矣拔劍自刎死)¶
　陳三㨗(字振宇臨清人任正定副將李自成遣使持/檄誘畿南守臣三㨗斬其使焚其檄題詩于)¶
　(壁曰生平正氣有誰知不意今朝事可悲一死/酬君千古恨武夫莫笑我為痴翼日自縊死)¶
　李若璉(新城人由武進士官錦衣衛指揮崇禎甲申/三月十四日李自成入京師若璉死之時同)¶
　(死于京邸者有鴻臚寺/鳴贊石永昌係單人)¶
　周永康(字安侯金鄉人有勇力曉兵法為縣守備流/冦至每摧破之嘗曰吾志除民害即馬革裹)¶
　(尸所甘也一日賊大至擐甲奔之馬蹶猶手/殺十數人乃死其部下騎卒四人亦力戰死)¶
<pb:KR2k0048_WYG_044-107a>¶
　厲必中(字允薦日照人任海豐教諭甲申聞變令/尉皆易服棄城走必中坐明倫堂不食死)¶
　王若之(字湘客益都人以世廕累官布政司参議性/瀟灑耿直自崇禎改元以至癸未屢起屢躓)¶
　(甲申之變若之僑寓金陵聞變/輙不食嘔血而死七日面如生)¶
　梁善政(泰安州人以嵗貢為滋陽訓導明末流賊狥/徐兖善政與其同鄉友李肖白同死于難肖)¶
　(白亦泰/安諸生)¶
　許爾昌(髙唐州諸生志氣礌落以義勇自負土冦攻/城爾昌掲垜磚擊却之城破執長矛刺賊立)¶
　(死衆寡不敵為賊所縛/爾昌大罵不屈遂被害)¶
　劉　通(諸城人倜儻有志節嘗鬻千金之産為人息/訟萬厯乙卯嵗饑于道拾遺金留三日候失)¶
<pb:KR2k0048_WYG_044-107b>¶
　(者不至乃以金易米煮粥以飼饑者活人甚衆崇/禎末土宼焚掠其村通親往以大義責之竟遇害)¶
　王曦如(即墨人邑庠生崇禎甲申紳衿咸將起義曦/如不即許曰吾母老且病恐驚之也但具衣)¶
　(冠赴文廟慟哭而歸八月/母卒喪葬畢乃自經而死)¶
　光岳竒(字平子陽信人聞闖賊已䧟京師輙棄衣冠/披髪佯狂于市後有人曰髪不宜委地薙之)¶
　(便岳竒曰吾知之遂號/泣至井邊一躍而入)¶
　于　通(臨淄人崇禎末土冦亂匿母于澗底匿妻于/茂草中而已則踞髙樹上賊至適馬渇奔赴)¶
　(澗而涸捜得其母通驚躍至地哀告願以妻易母賊/問妻安在於茂草中引之而出賊竟許之後其妻以)¶
　(不從賊而被殺有從賊中歸/者述其事通遂終身不娶)¶
<pb:KR2k0048_WYG_044-108a>¶
　陳主忠(䝉隂人為邑諸生甲申聞變主忠曰先人以/主忠命名豈預知今日耶乃自縊死  時聞)¶
　(變死節者據各州邑志所載以諸生殉難者滋陽唐/賔曹縣趙振極單縣孫國顯城武劉武聚髙密傅禀)¶
　(初與附壬午殉難諸人新城王與朋王與才王與藎/王  獻王與璧王與纓王與斌王與滿王士駒王士)¶
　(瞻王士琦畢伸畢倬耿庭梓張嗣詵徐淳如張炅然/張炳然張瑩然張冲然以上俱諸生武舉馬驥滋陽)¶
　(舉人羅于宁曹州户部主事楚煙夀張太僕寺少卿/王大年城武諸生劉珣堂邑諸生孫法祖武城諸生)¶
　(商醇儒商大儒徐衍泗王國俊吴文光朝城諸生岳/爾髙昌邑舉人李治躬諸生宋竒英宋竒士莱陽原)¶
　(兵科給事沈迅諸生沈迓宋應亨趙士驥長清致仕/訓導張肇祚諸生徐士雅張日新泰安諸生張遇留)¶
　(滕縣致仕兵部/郎中劉宏緒)¶
<pb:KR2k0048_WYG_044-108b>¶
　¶
　¶
　¶
　¶
　¶
　¶
　¶
　山東通志卷二十八之三¶
