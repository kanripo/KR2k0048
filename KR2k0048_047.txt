# -*- mode: mandoku-view; -*-
#+TITLE: 山東通志
#+DATE: 2015-08-24 22:42:08.886600
#+PROPERTY: ID KR2k0048
#+PROPERTY: BASEEDITION WYG    
#+PROPERTY: JUAN 卷三十
<pb:KR2k0048_WYG_047-1a>¶
欽定四庫全書¶
　山東通志卷三十¶
　　仙釋志¶
　　二氏之學儒者所不道而百家傳記恒稱述之豈¶
　　其人盡侏&KR0867;而言皆荒誕哉葢物與无妄心理皆¶
　　同大聖大賢明體逹用操存涵養未嘗墮於一偏¶
　　而二氏以獨覺之知探無極之理求之不得甚至¶
　　捐親戚遺肢體而不顧迹其篤念本性以力持於知¶
<pb:KR2k0048_WYG_047-1b>¶
　　誘物化之交者不可謂非志士堅苦之行也世俗¶
　　聾瞶鍼砭斯存其人其言有足採者正樂得而志¶
　　之若夫致虚守寂之説不足以經緯萬端元史作¶
　　釋老傳曰佛於晉宋梁陳黄老於漢魏唐宋其效¶
　　可覩矣洵有味乎其言之也作仙釋志¶
　仙釋(舊志所採頗失之雜兹削其浮誕之説而取史/志中傳聞有據者增補之稍加别裁以云慎也)¶
　(自晉以後仙前釋/後爲例各朝凖此)¶
周¶
<pb:KR2k0048_WYG_047-2a>¶
　白兎公(長白山人事吐納之術得長生神仙交感傳/云是彭祖弟子常騎白兎往來如飛因稱爲)¶
　(白兎公唐韓翃送齊山人歸長/白山有舊事仙人白兎公之句)¶
　浮丘公(姓李嘗居嵩山修道與王子晉控鶴而遊所/著有相鶴經今新泰縣有浮丘鄉邑志以爲)¶
　(即仙翁/故里也)¶
　涓　子(齊人好餌术飫其精至三百年乃見於齊著/天人經四十八篇後釣於荷澤得鯉魚腹中)¶
　(有符受伯陽九仙法能致風雨/淮南王得其書有琴心三篇)¶
秦¶
　安期生(琅邪人老而不仕賣藥海邊始皇東遊請輿/語三日夜賜金璧值數千萬俱不受置於阜)¶
<pb:KR2k0048_WYG_047-2b>¶
　(鄉亭而去畱赤玉舄爲報李少君對漢武帝曰臣嘗/遊海上見安期生食臣棗大如𤓰安期生仙者合則)¶
　(見人不/合則隱)¶
　盧　敖(燕人始皇時爲博士詔採藥海中東至合丘/見一石洞洞口如斗遂匿不出辟穀導引世)¶
　(謂之休糧洞/詳山川志)¶
　平常生(居穀城鄉數死復生時人不信後大水出一/鄉被害平在闕門山頭大呼曰平常生在此)¶
　(且云雨五日必止止則上山求之但見衣/帔革帶而已後數十年復爲華陰門卒)¶
　黄石公(張良狙擊秦王不中亡匿下邳遇老父坐圯/上脱履圯下謂良取履良跪進之曰孺子可)¶
　(教約後日㑹此出一編曰讀之當爲王者師後十年/興十三年見濟北殺城山下黄石即我也後十三年)¶
<pb:KR2k0048_WYG_047-3a>¶
　(良從漢高祖過濟北果見/穀城黄石乃取而葆祠之)¶
漢¶
　稷丘君(泰山下道士武帝時以道術受賞賜甚厚髪/白再黒齒落更生後罷去上東廵泰山稷丘)¶
　(君乃冠章甫衣黄衣擁琴來迎拜曰陛下勿上也上/必傷足行數里左足趾果折上諱之封事畢命爲稷)¶
　(丘君/立祠)¶
　泰山老父(姓氏不傳武帝東封見老翁於山下道傍/頭上白光高數尺怪而問之對曰臣年八)¶
　(十五時衰老垂死遇有道者教臣絶穀但服术飲井/水併作神枕法臣行之轉老爲少日行三百里今年)¶
　(百八十歲矣帝受其方賜玉帛辭不受老父後入/山去每十年五年一返鄉里歴三百年遂不復還)¶
<pb:KR2k0048_WYG_047-3b>¶
　東方朔(平原厭次人武帝時仕持㦸郎東郡獻短人/上呼朔至短人指朔曰西王母種桃三千年)¶
　(結實此兒三偷之矣又風俗通云東方朔太白星精/黄帝時爲風后堯時爲務成子周時爲老𥅆在越爲)¶
　(范蠡能興帝王之業變/化無常故以仙目之)¶
　崔文子(泰山人世好黄老居潛山下後作黄散赤丸/賣藥都市會民有大疫文擁朱旛繫黄散以)¶
　(狥人門飲散者/即愈所活萬計)¶
　李少君(齊人受安期生爐火術貧不能辦漢武帝募/方士乃以其術上之言丹砂可成黄金金成)¶
　(服之昇仙天子甚尊禮之賜遺無數帝前有古銅噐/少君言是齊桓公柏寢所陳帝驗其刻字果齊故器)¶
　(少君數百歲人視之如五十許靣色肌膚甚有色澤/乃作神丹謂帝曰陛下不能絶驕奢遣聲色殺伐不)¶
<pb:KR2k0048_WYG_047-4a>¶
　(止喜怒不勝大道葢未可成也以/丹砂少許與武帝便尸解而去)¶
　黄　公(東海人嘗佩赤金刀制御蛇虎如其意事見/西京雜紀今安邱有黄公墓其羽化處也)¶
　巫　炎(字子都北海人官駙馬都尉武帝出見炎於/渭橋其頭上欝欝紫氣高丈餘帝召問君年)¶
　(幾何所得何術對曰臣年百三十八歲亦無所得詔/東方朔使相之朔曰是得陰道之術帝屏左右問之)¶
　(對曰臣年六十五苦腰痛脚冷不能自温又痺不能/行得此道以來七十三年今有子二十六人氣力如)¶
　(壯時無所憂患帝曰卿有道不聞於朕非忠臣也對/曰臣誠知此道爲真然陰陽之事宫中不利臣子所)¶
　(難言又行之皆逆人情故不敢以聞帝曰戲/之爾卒受其術炎年二百歲白日飛昇而去)¶
　抱犢子(氶縣君山壁立千仞上有田數頃隱者王老/抱犢而耕遇異人仙去因名抱犢崮詳山川)¶
<pb:KR2k0048_WYG_047-4b>¶
　(志苓按嶧縣志云抱犢子鄴人也少在黒山採松子/茯  餌之且數百年時壯時老人乃知其爲仙嘗牽)¶
　(黄犢過陽都酒家其女悦之共牽犢而走人不能追/後還復在市中數十年乃去見潘山下冬月賣桃李)¶
　(云事見劉向列仙傳葛洪云/犢子鬻桃以淪神葢指此也)¶
　鹿皮公(甾川人少爲府小史岑山上有神泉人不能/到小史白府君請木工三十人作轉輪造懸)¶
　(閣梯道成上其顛作祠屋因畱止其旁食華芝飲神/水七十餘年淄水未下呼宗族得六十餘人命上山)¶
　(半水出盡漂一郡小史辭遣宗族令下山着鹿皮衣/升閣而上後百餘年下賣藥齊市也世稱鹿皮公葛)¶
　(洪曰鹿翁陟/險以流泉)¶
　園　客(濟隂人常種五色香草積數十年服食其實/忽一日有五色神蛾止香草上客收而薦之)¶
<pb:KR2k0048_WYG_047-5a>¶
　(以布生桑蠶焉至蠶時有神女夜至助客養蠶亦以/香草飼蠶得繭百二十頭大如甕每一繭繅六七日)¶
　(乃盡繅訖女與客俱仙去莫知/所如葛洪云園客蟬蜕於五車)¶
　孔安國(魯人常行氣服鉛丹年三百歲色如童子隱/潛山弟子隨之數百人每斷穀入室一年復)¶
　(出顔色益少其不入室則飲食如常與世人無異寶/惜道要不肯輕傳奉事至五六年審其志性後乃授)¶
　(之一人物内/另  孔安國)¶
　王　遠(字方平東海人舉孝亷仕至中散大夫棄官/修道桓帝時屢徴不起使郡國廹載詣京師)¶
　(詔問皆不答乃題宫門扇四百餘字而去/所言方來事多驗帝使人削之其字逾顯)¶
　麻　姑(王方平妹修道於牟之姑餘山語見續文獻/通考今寧海州姑餘山一名崑嵛山仙蹟具)¶
<pb:KR2k0048_WYG_047-5b>¶
　(存唐太宗東征軍至鄒平之昌陽鎮麻姑顯異運餉/助軍軍士築臺表之今齊東之麻姑堂是也按圖經)¶
　(撫州南城縣有麻姑仙壇葛洪神仙傳云王方平過/吳蔡經家遣人與麻姑相聞亦莫知麻姑爲何神也)¶
　(還報曰不見忽已五百餘年尊卑有序修敬無階觀/此則仙蹟既非寧海亦並不言平之妹且方平桓帝)¶
　(時人降吳猶在晉前安得即云/五百餘年耶附述以備博考)¶
　樂正子長(即墨人好道遇仙人授以巨勝赤散方仙/曰服此藥老成化童子長服之年八十色)¶
　(如少女子長受之/入海登勞山仙去)¶
　夏侯臯(即墨人徐誕弟子勤修得道臯殁後有人遇/臯以手巾寄信與誕視之乃棺中物也見郡)¶
　(國/志)¶
<pb:KR2k0048_WYG_047-6a>¶
　馬明生(臨淄人本姓和字君實少爲縣吏捕賊被傷/死遇神人以藥活之遂棄職隨神周遊天下)¶
　(遇安期生受太陽神丹經三卷歸入華山合藥不樂/昇舉但服半劑爲地仙恒居人間不過三年輒易其)¶
　(處輾轉五百餘/年人多識之)¶
　唐　虞(不知其人有道術莫知其歲後漢書云與華/陀同時能道赤睂張歩家居里落若與相及)¶
　(語見華/陀傳)¶
　王和平(北海人性好道術自謂當仙濟南孫邕少事/之至京師㑹和平殁邕葬之東陶有書百餘)¶
　(卷藥數囊悉以還之後弟子言其/尸解乃恨不取其寶書仙藥焉)¶
　于　吉(琅邪人精苦修道數見老君親授元旨吳孫/䇿平江東將士多病吉噀水輒瘥策渡江襲)¶
<pb:KR2k0048_WYG_047-6b>¶
　(許與吉俱行時大旱策見將士多在吉所怒之遂收/吉縳置烈日中使請雨俄而大雨驟至溪澗盈溢將)¶
　(士喜謂吉必見原策竟殺之俄失其/屍周遊吳魏間又百餘年乃仙去)¶
　宫　嵩(琅邪人師事于吉隨吉於曲陽泉上遇天仙/授吉青縑朱字太平經十部吉併以付嵩其)¶
　(書多論陰陽否泰分天道地道人道云嘗服/雲母數百歲有童子色後入紵嶼山仙去)¶
晉¶
　鮑　靚(東海人字太𤣥學兼内外明天文河洛書稍/遷南陽中部都尉爲南海太守嘗行部入海)¶
　(遇風饑甚取白石煮食之以自濟靚/嘗見仙人陰君授道訣百餘歲卒)¶
　王仲倫(衛國人初入少室山學道常往來鳴石山愛/其響輒畱聽太康中進士田宣隱於岩下常)¶
<pb:KR2k0048_WYG_047-7a>¶
　(拊石自娛每見一人白衣道冠徘徊岩上及晩方去/翌日宣令人於岩下擊石而潛於岩上伺之俄而果)¶
　(來執袂詰之因自言其詳乃求問養生訣惟畱一石/如雀卵去時凌空冉冉入烟霧宣得石含之輒百日)¶
　(不/饑)¶
　賀　欒(茌平人官水部郎與葛稚川善得導引之術/一日至驪山白鹿觀井中見金蝦蟆口出五)¶
　(色光欒曰此肉芝也餌之入費䝉/山不返今茌平有賀欒店是也)¶
　魏夫人(任城人司徒魏舒女也性樂神仙味真慕道/服胡麻散茯苓丸吐納攝生常欲别居閒處)¶
　(父母不許年二十四强適南陽劉㓜彦生二子子息/粗立乃離隔室宇齋於别寑有清虛真人王君與羣)¶
　(仙來降授以太上寳文經守静之思與日俱進在世/八十三年以成帝咸和九年托形化去證位爲紫虛)¶
<pb:KR2k0048_WYG_047-7b>¶
　(元君領上真司/命南嶽夫人)¶
　羊　權(字道輿泰山人羊忱少子居茅山得道有九/嶷山仙女羅郁顔色絶世穆帝昇平三年降)¶
　(權丹室贈權浣布巾金玉/條脱各一枚移時而去)¶
　元陽子(長白山人於伏生墓中得金碧潛通之書自/爲註解得還丹訣修真於華陽宫十九年仙)¶
　(去在山中時人不見其飲食惟晝夜/燃香不用火發以氣呵之香逹城市)¶
　蘭　公(曲阜人有孝行忽斗中真人降其舍自稱孝/弟王曰吾自上清托化人間示陳孝弟之義)¶
　(子真誠不昧當授以秘旨勉力行之蘭公承獲妙訣/領悟真機嘗與里人共遊郊野見古冡三公曰此三)¶
　(仙解化之墳第一冡有真人仙骨今已復形是爲地/仙長生乆視第二冡仙衣一具道經一函其人方如)¶
<pb:KR2k0048_WYG_047-8a>¶
　(醉卧發之良乆乃能話言此以太陰鍊形綿養真氣/者第三冡有玉液金丹服之便當冲舉並發之一如)¶
　(所言公因披仙衣吸金丹捧道經招卧冡二真人起/同躡層雲冉冉而去衆羅拜問何時再降公曰但施)¶
　(行孝道自當衛爾無/日不降也言訖不見)¶
　盧童子(黄縣人㓜有至性九歲離俗居縣西南盧山/辟穀導引後騎白鶴昇仙唐時封冲禧真君)¶
　李道空(陽信人常遊濟兗間冬夏一衲衣三十年不/易人有所詢但以指示之病者求醫則張目)¶
　(呵嘘可治則付以藥/不可治則示以期)¶
　陳仲舉(膠人學黄老術却粒服氣隱大珠山/之石室時人莫知其歲數仙蹟尚存)¶
　石　坦(字洪孫北海劇人居無定所不娶妻不營生/衣敝食粗陶然自得人有喪葬輒策杖弔之)¶
<pb:KR2k0048_WYG_047-8b>¶
　(無達近寒暑或同日同時衆咸見焉/始知其爲仙也姚萇之亂莫知所終)¶
　竺法太(東筦人道貌魁梧湛深禪學時領軍王洽東/亭王珣太傅謝安咸敬禮之臨寂預示其期)¶
　(以太元十二/年卒于精舍)¶
　竺道生(魏姓鉅野人生而頴悟師事竺法太年十五/便登講座吐納問辨雖名宿莫敢抗至具戒)¶
　(器鑒目深太祖設㑹下食良乆衆疑日晩帝曰始可/中耳生曰日麗天天言中即中矣徑取鉢食衆咸服)¶
　(其樞機得𠂻後於虎邱山聚石爲徒講湼槃經至闡/提有佛性處曰如我説契佛心否羣石爲之㸃頭又)¶
　(説法於金陵天雨曼陀/羅花至今名雨花臺)¶
南北朝¶
<pb:KR2k0048_WYG_047-9a>¶
　張　忠(中山人字巨和隱於泰山常穴居清虚服氣/符堅聞其賢徴至長安以野法見乞還餘齒)¶
　(歸岱宗堅以安車送之至/華山而逝諡曰安道先生)¶
　慧　重(閔姓魯郡人僑居金陵南宋孝武帝大明六/年勅於新安寺出家秉性清徹機悟深沉言)¶
　(不經營應時若㵼/爲禪宗所推仰)¶
　僧　鍾(孫姓魯郡人年十六出家志識宏遠嘗至夀/春導公見而竒之言於譙郡王鄴畱具供養)¶
　(每有講論導公爲之讓席後止中興寺永明初魏使/李道固來聘帝以鍾有德聲勅與酬對往復論辨言)¶
　(無偶失南/北重之)¶
　道　敬(琅邪王氏凝之之孫從逺公出家每歎戒律/終身難全願凈六根但禀一戒以爲得度之)¶
<pb:KR2k0048_WYG_047-9b>¶
　(要逺公許之篤志念佛早夜勿替宋永初元/年端坐唱贊而逝衆見光明滿室移時方滅)¶
　普　明(張姓臨淄人時誦法華維摩二經有别衣别/座未嘗混雜嘗見普賢乘象至其前授以神)¶
　(咒救病輒瘥宋孝/建中卒於大明寺)¶
　僧　巖(北海人寥廓靡常人不能測劉善長爲青州/欲舉爲秀才拂衣而去後爲沙門栖遲山谷)¶
　(常以一壺自隨一日爲弟子曰吾今夕當死壺中大/錢一千以通九泉之語蠟蠋一挺以照七尺之軀至)¶
　(夜而亡時人/以爲知命)¶
　智　順(徐姓琅邪人年十五出家師事智度受戒具/陶錬衆經而獨歩於湼槃透論貫徹徒衆嘗)¶
　(數百人齊竟陵王創寺居/之至梁天監六年趺逝)¶
<pb:KR2k0048_WYG_047-10a>¶
　竺　朗(京兆人少事佛圖澄碩學淵通尤明氣緯隱/於泰山之琨瑞谷因謂之朗公谷秦符堅欽)¶
　(其德行元魏太祖亦遣使致書以繒素旃罽銀鉢爲/禮後燕慕容德師事居給以兩縣租税谷中舊多虎)¶
　(朗居之處患遂絶秦書曰朗嘗與隱士張巨和遊張/常穴居而朗大起殿舍連樓纍閣雖素飾不同並以)¶
　(靜外致稱年/八十五而終)¶
　僧　意(竺朗弟子貞確有思力每登座講説輒天花/下散將終見一沙彌現形云天帝請師講經)¶
　(沐浴端/坐而逝)¶
　法　定(梵僧也魏正光初來遊方山見希有如來曽/於此成道遂經營梵宇有一蛇引道二虎負)¶
　(經白兎元鶴之異遐邇助工於是窮/岩絶谷化爲寶坊勅賜名靈巖寺)¶
<pb:KR2k0048_WYG_047-10b>¶
　惠　始(清河人張姓少詣長安師鳩摩羅什觀習經/典坐禪於白渠北晝則入城聽講夕則還處)¶
　(靜坐時趺行履泥初不汙足色愈鮮白世謂之白脚/佛太延中寂化齋潔端坐停十餘日容色如  衆神)¶
　(異/之)¶
隋¶
　由吾道榮(琅邪人少爲道士常遊燕趙間聞晉陽有/異人精於法術遂往訪之得其傳凡符水)¶
　(禁咒陰陽律數無不通解後隱於琅邪山辟穀餌松/术以求長生之秘隋開皇初拜諌議大夫苦辭歸卒)¶
　(年八十五今郯城馬/陵山有由吾仙洞)¶
　徐　則(東海郯人沈靜寡欲懐栖隱之操初居縉雲/山後入天臺絶穀養性所資惟松水而已雖)¶
<pb:KR2k0048_WYG_047-11a>¶
　(隆冬沍寒不服綿絮年八十一赴晉王廣之召王請/受道法徐辭以時日不便後一夕卒王遣人送柩至)¶
　(天臺徐徒歩而歸至其舊居取經書道法分遺弟子/然後跨石梁而去須臾柩至方知其靈化王聞而益)¶
　(異/之)¶
　李　清(益都人世傳染業少學道多延方士開皇四/年嘗入雲門山遇仙人授書一軸立談甫半)¶
　(日歸視城郭人民已非舊日訪其子孫皆云自入南/山未歸時唐高宗永徽元年開所授書皆小兒醫方)¶
　(也自是遍遊名/山莫知所終)¶
　慧　藏(姓郝趙國平棘人十一歲出家年四十乃潛/於㟙山木食山漿澄心𤣥奥研窮雖廣而以)¶
　(華嚴爲本宗初北齊主武成降書邀請於大/極殿開講華嚴至大業元年年八十四卒)¶
<pb:KR2k0048_WYG_047-11b>¶
　法　安(鼓姓安定鶉狐人少出家太白山九龍精舍/開皇中晉王召住慧目寺及從駕幸泰山帝)¶
　(道渴安以刀刺石出水帝飲之而甘乃於朗公谷建/神通寺初安與晉王入谷見一僧着敝衣乗白衛而)¶
　(來安禮之甚恭王問何人安曰斯朗公也將創造神/通故來規度爾寺既建即勅安住持年九十八而終)¶
　法　瓚(齊州人初隱於泰山之阜開皇十四年帝東/廵狩招訪名德下勅延之命住京師勝光寺)¶
　(後送舍利於神/通寺役旋而終)¶
　胡　燦(沂水人本韋姓仁夀初詔送舍利於蔣州棲/霞寺遍訪江表叢林得經一百餘卷併前錄)¶
　(所遺及諸缺本於是到/處傳冩北方諸乗始完)¶
　僧　世(青州人住興善寺仁夀初送舍利於萊州𢎞/藏寺役旋又送舍利於密州茂勝寺行逹青)¶
<pb:KR2k0048_WYG_047-12a>¶
　(州宿道藏寺是夜赤光從房内出直指東南及造石/函忽變爲赤金如棗如豆餘悉變爲青琉璃圖表以)¶
　(進帝大悦還/京無疾而逝)¶
　法　楷(青州人師習湼槃通解詞義受具後遍遊名/山入京師住揚化寺宣揚戒律宗風大振仁)¶
　(夀初送舍利於曹州寶乗/寺建塔諦銘感徵最盛)¶
　曇　觀(莒人七歲入禪欣慕法宇仁夀初奉勅送舍/利於定林寺初停公館即放大寶光掘地得)¶
　(銅浮屠一枚制同神造用/以安盛舍利恪得相容)¶
唐¶
　保　恭(青州人本崔姓㓜年入道晩而愈精自陳隋/以來南北無不欽仰武帝初年八十而卒葬)¶
<pb:KR2k0048_WYG_047-12b>¶
　(長安東郊詔秘書/監蕭德言撰碑)¶
　王遠知(琅邪人母晝夢鳯集其身因有娠生逺知少/警悟陶𢎞景度爲道士授法籙隋煬帝作玉)¶
　(清元壇以處之貞觀九年詔潤州即茆山/真其中後謂弟子潘師正曰吾少時誤損)　(觀俾養/童子吻)¶
　(不得白日昇天今召署少室伯將行即沐浴/加冠而逝高宗追諡昇𤣥先生又詳方伎)¶
　于兹仙翁(姓李名元枝字甘美居泗水之南天花橋/少讀書年五十餘應舉獲第已而棄家遊)¶
　(黄山西峪得道家書結茅於鄒平之于兹山貞觀四/年仙去初隱其姓名因山有姜石晴則乾雨則濕乃)¶
　(姓姜名澤字仙露脱凡之日謂山下行人曰我于兹/道人也今山上鈎臺石屋遺蹟尚有邑人設祠祀之)¶
　周季道(號紫陽真人遊費䝉山遇羡門子乗白鶴執/羽扇玉女侍從季道叩乞長生訣羡門子曰)¶
<pb:KR2k0048_WYG_047-13a>¶
　(爾名已在丹臺石室之中何憂不仙/但攝靜以俟之逺渉江湖來此何索)¶
　王希夷(滕人隱嵩山師黄頤學養生四十年更居徂/徠山喜讀周易老子餌松柏葉雜花年七十)¶
　(餘筋力柔强𤣥宗東廵召見行在/時年九十餘拜國子博士聽還山)¶
　張道通(齊人天寳時栖息於東莞織女山洞/中年三百歲人作迎仙觀於其下)¶
　蕭靜之(蘭陵人舉進士不第性好道絶粒鍊氣結廬/漳水之上十餘年而貌悴髪落引鏡而怒因)¶
　(遷鄴下逐市人求什一之利資用豐足乃置地葺居/掘得一物類人手肥而潤色微紅嘆曰太歲之神將)¶
　(爲祟耶遂烹而食之逾月而貌復少壯一道士顧而/駭曰子必嘗餌仙藥求眕其脉乃曰子所食肉芝也)¶
　(生於地類人手肥潤而紅得食者夀同龜鶴然當深/隱山林更期至道不可自溷於塵濁之間靜之果如)¶
<pb:KR2k0048_WYG_047-13b>¶
　(其言捨家而/去不知所終)¶
　徐釣者(不知其名自言東海蓬萊鄉人常櫂舟泛於/鄂渚上及三湘下經五湖每將魚市酒人逐)¶
　(之不可近乃水仙也嘗吟詩云曽見秦皇駕石橋海/神忙廹漲驚潮蓬萊隔海雖難到直上三清却不遙)¶
　董京威(即衡陽董錬師也初在䝉山修道/杜甫贈詩所云故人昔隱東蒙峯)¶
　劉　棟(淄州人養母甚孝所居臨河一旦忽扶其母/登山是夕大水平地丈餘人始異之其後去)¶
　(城數里作窟室以居别築小室以奉其母朝暮出視/母寑膳訖復還窟黙坐如是十餘年士大夫欲見者)¶
　(入窟室中相對不交一談問亦不答但云速/修速修而已母卒營葬畢棄家去不知所在)¶
　道　因(濮陽人甫七歲詣靈巖寺落髪聽講不浹旬/通湼槃經衆駭嘆以爲神悟乆之杖錫出山)¶
<pb:KR2k0048_WYG_047-14a>¶
　(避亂三蜀居多寳寺宣論維摩聽者數千人後赴京/師止大慈恩寺𤣥奘法師等具來諮訪仍著湼槃華)¶
　(楞伽章疏/數千言)¶
　黒虎禪師(不知何處人居萊山麓下築洞演法太宗/東征過其洞有二黑虎當道車馬莫能近)¶
　(禪師呵之使去因詔問東征之事禪師對曰/决勝果如其言凱旋爲建禪寺賜名真定)¶
　道　哲(臨邑人初隱終南駱谷山履雪空巖彈指覺/悟後延住京師大莊嚴寺道行益高貞觀九)¶
　(年化去年七十有二所撰有百識觀門十/卷智照自體論大乗聞恩錄等書傳於世)¶
　明　淨(高密人自少出家南遊天臺山日至村中乞/食曰值羣虎閉目開口若饑餒狀乃以匙抄)¶
　(飯納虎口中大小均徧日復如是貞觀三年召至京/師值大旱命祈雨甘霖立沛獲大有年後住義勝寺)¶
<pb:KR2k0048_WYG_047-14b>¶
　(莫知/所終)¶
　道　寂(俗名李仁萬齊州正覺寺都維僧來居長白/山修營寺宇入都上表請額時上大興佛教)¶
　(有三藏淨義法師居大薦寺演律譯經勅道寂勘校/因賜新譯諸品經文還寺開堂宣暢之次遂致感應)¶
　(東巖醴泉出病者飲之即愈表上中宗勅賜名醴泉/寺及師宗寂乃知爲梁寳誌公後身也開元中有碑)¶
　(記碑陰鐫/刻誌公像)¶
　光　寶(并州人初謁荷澤神㑹禪師闡析同異超/然頓悟居於沂之䝉山元和二年圓寂)¶
　惟　政(本周姓平原人勤行不息妙契上乗文宗嘗/食蛤蜊中有菩薩形象召惟政問之請立觀)¶
　(音像以荅殊休武宗/即位入終南山隱寂)¶
<pb:KR2k0048_WYG_047-15a>¶
　臨　濟(俗名邢義元南華人初同睦州在黄檗坐下/得佛法大意後住鎮州臨濟院即名臨濟和)¶
　(尚逺近來叅者惟示以辨魔㨂異之旨㑹趙州遊方/到院彼此對質應機了悟懿宗咸通八年示寂傳其)¶
　(法者凡十六宗/皆號臨濟法嗣)¶
　趙州和尚(俗名郝從諗曹州人師事南泉受戒後遍/歴諸方嘗謂七歲兒童勝我者我師之百)¶
　(歲老翁不及我者我教之住趙州東觀音院四十年/人皆稱趙州和尚乾寧四年將示寂謂弟子曰吾焚)¶
　(化後不用淨淘舍利身已/是幻舍利何生趺坐而逝)¶
五代¶
　楊仙公(淄齊間道士莫知其年歲時遊行於市或就/鐵舖借鐵椎自擊其頂或令人用石擊其腰)¶
<pb:KR2k0048_WYG_047-15b>¶
　(背雖盡力終無所損入山與虎豹爲戯狎/之如鶩雛後唐長興中入蜀峨睂山不返)¶
　樹　王(不知其名居嶧之滄浪西龍門觀中草衣木/食四時帝棲樹間人呼爲樹王同時有李先)¶
　(生者亦居此觀踪跡靈異里人不知樹王行事/惟李先生數數稱之晉天福間二人俱羽化去)¶
　華葢真人(劉姓蜀人居勞山魔睂皓髪靣如渥丹敝/衣掩形不冠不履世稱華葢真人忽一夕)¶
　(尸解而/去矣)¶
　義　楚(裝姓相州安陽人七歲來歴下後覽大藏慨/儒家與佛教文多謬解事多誤用擬白樂天)¶
　(六帖纂釋氏義理庶事羣品以類相從建立門目計/五十部隨事别列四百四十門周顯德元年進呈世)¶
　(宗勅付史館賜紫衣仍加/號明教禪師至宋開寶終)¶
<pb:KR2k0048_WYG_047-16a>¶
　子　鄰(范姓兗州人其父見僧必咄唾而子鄰性慕/之已而辭母投柬都廣愛寺爲僧後十年省)¶
　(親歸則其父喪明母亡已三載矣子鄰誓願報母乃/詣泰山祠誦法華經三轉又往鄮山禮阿有王塔設)¶
　(四萬拜求母得度忽空中有呼子鄰聲仰視之/則母在雲氣中曰仗佛慈悲己生㣼利天矣)¶
宋¶
　賀　元(琅邪人得道不死真宗東封謁於道左曰晉/水部員外郎賀元再拜而去後熙寧時有道)¶
　(士喬仝與蘓軾爲友一日辭去曰賀元期我於䝉山/也軾有寄賀詩云舊聞父老晉郎官已作飛騰變化)¶
　(看聞道東蒙有居處願供菽水看燒丹人按/晉有賀欒茌平人官水部郎時謂即其  也)¶
　甄棲貞(字道淵單父人舉進士不第初訪道於勞山/華葢真人乆之入建隆觀爲道士後遇許元)¶
<pb:KR2k0048_WYG_047-16b>¶
　(陽授錬形養元訣二三年漸返童顔登高躡危輕若/飛舉乾興元年謂其徒曰此歲之暮吾當逝矣即日)¶
　(甃殯室室成不食月餘衣紙衣卧磗禢卒人未之竒/也及歲乆形如生衆始驚傳以爲尸解棲真自號神)¶
　(光子與隱人海蟾子者以詩往還論/養生秘術目曰還金篇凡有兩卷)¶
　靳八公(長清人以鬻酒爲業有一道者屢至其家公/出醇酒飲之酩酊而去不知其爲仙也後復)¶
　(至稱有篤疾卧其家痰涎嘔穢索麵湯食之公家偶/乏道者於葫蘆内取麵付之遂爲湯道者食畢畱餕)¶
　(餘不潔八公妻取而投之於火公亟奪而食之道者/即偕八公登東山而去其妻泣而隨之道者草書十)¶
　(字遺之世傳以爲號咷歸别處結/綵便飛雲石刻遲賢亭詳古蹟下)¶
　黄冠道人(姓氏里居不傳熙寧間以醫遊於楚邱棗/堌村不事方劑但令病者見之一與之語)¶
<pb:KR2k0048_WYG_047-17a>¶
　(即愈居數月/忽不知所在)¶
　劉野夫(青州人有道術嘗約友人龔德莊曰今夕家/人必出我往見君至晚德莊坐待不至俄火)¶
　(自門起德莊同家人犯烈熖出四傍皆儘異日野夫/來曰君家人幸出可賀也宋政和間寓興居寺人計)¶
　(其夀已一百/四十五歲唉)¶
　王老志(濮州人遇異人於丐中自言吾鍾離先生也/予之丹服之而狂遂棄妻子結廬田間時爲)¶
　(人言休咎政和間召至京師進緘書一封帝啓之乃/昔歲秋中與劉喬二妃燕好語由是信之封爲洞㣲)¶
　(先生乆之托疾歸未/幾卒詔贈正議大夫)¶
　魏二翁(雷澤人遇異人得道手持蒲箑語禍福多竒/驗一夕盜將竊其衣物潛伺於外二翁呼其)¶
<pb:KR2k0048_WYG_047-17b>¶
　(名使來欲與之盜驚逸而去徽宗遣使徴之笑曰/是以我爲林靈素也畱頌武彛一章置几上而逃)¶
　賈　文(號成公臨沂人㓜慕道教政和間嘗遇純陽/子與之遊自後能洞知休咎上召見賜以紫)¶
　(衣後歸䝉山之陽建宇集徒年七十四一旦/羣鶴集庭乃仙化去今祠在䝉山玉虛觀)¶
　高尚處士(劉姓濱州人性穎慧㓜有高真之色長通/儒書及二氏法一日遇異人授以養生秘)¶
　(訣遂不語結廬黙坐爲竇以通蔬水政和間賜錢三/百貫加號高尚處士其後靖康盜起凡經其居者無)¶
　(敢驚擾後/尸解而去)¶
　靳用章(字民之須城人聞濱州有高尚處士師事之/道成命弟子繒其像既畢撫掌笑絶越數日)¶
　(啓手足有異香/屬纊若空衣然)¶
<pb:KR2k0048_WYG_047-18a>¶
　侯谷神(沂州道士貌古形&KR0751;慕神仙之術一日鶉衣/道者入觀中授丸藥一粒命谷神啖之年八)¶
　(十五羽/化去)¶
　吳守一(蘭陵人早爲道士從淵黙劉真人受錬度秘/術入瑯邪神峯山辟榖數年忽有一道者入)¶
　(廬與語䄂出苶烹而飲之道者出户遂失所在吳年/至九十餘羽化之時異香滿室白鶴遶空者移日)¶
　雪竇禪師(趙州人俗名李重顯自㓜出家遍叅名宿/駐錫四明雪竇山發願建立道塲趺坐窮)¶
　(岩誦經不輟有山鹿啣花野猿設供之異旬日之間/布施雲集構成賜額明覺寺詔移住瑯邪山興復資)¶
　(聖禪院廣延法嗣身披一布衫五十年不易皇祐七/年示寂戒其徒闇毘舍利仍送歸雪竇薌林師嘗作)¶
　(雪竇布衫偈云趙州無義漢雪竇/老婆禪一川風雨後明月獨當天)¶
<pb:KR2k0048_WYG_047-18b>¶
　郭里店僧(博州郭里店有僧遺其名閉闗叅悟戒行/甚高嘉祐八年正月二十一日仁宗夢一)¶
　(僧類古阿羅漢狀謁帝曰我博州郭里店院中僧也/未有當今額特來請賜帝覺而異之訪得其寺賜額)¶
　(覺/慈)¶
　文　㓜(淄川人字夙悟博通經律尤精百法論所至/爲徒衆講解重修經藏補諸經之缺明道二)¶
　(年受具足戒嘉祐五年賜紫方袍元/豐三年示寂於明水鎮之惠覺院)¶
　文　宗(王姓登州人幼年出俗投延洪院傳大乗戒/開演法華修恒圓滿徽宗每宣入内殿對御)¶
　(講經賜紫金衣/加號禪鑑大師)¶
　曉　初(登州人住辛山白雲資慶院爲維那僧善奉/佛院有真武像朝夕頂禮山臨海島有邵武)¶
<pb:KR2k0048_WYG_047-19a>¶
　(軍周應等乗間謀刼曉初趺坐感真武告之曰廵司/設伏以待應等被擒事聞特勅改資慶爲真武院并)¶
　(賜初紫衣號/真應大師)¶
　道　楷(崔姓沂州人與洞山雲禪師俱爲青原法嗣/而楷更精進大觀初賜紫方袍不受號定照)¶
　(禪師政和八年作偈而逝偈曰吾年七十六世緣今/已足生不愛天堂死不怕地獄撒手横行三界外騰)¶
　(騰任運/無拘束)¶
　法　寜(李姓莒縣人初依沂州天寧妙空和尚㕘侍/既乆盡得雲門宗旨後住沂之淨居寺闡揚)¶
　(真諦尋南遊至松江華亭縣之青龍鎮有章氏母夢/天人告以古佛來鎮翌日師至乃建刹居之仍名淨)¶
　(居寺紹興間沐/浴端坐而逝)¶
<pb:KR2k0048_WYG_047-19b>¶
　普　和(䝉陰人自㓜爲僧即異於衆及長有戒行䝉/之堂阜社有巨蟒當路行者病之和往咒之)¶
　(蟒俯首隨和至一石穴潛伏其中患遂絶年六十餘/趺坐而逝今石穴尚在每春夏則巨蟒蜿蜒可見人)¶
　(爭睹/之)¶
金¶
　劉志堅(蒲臺人㓜年入道師濱州高尚處士功行甚/篤能服氣餐霞自號江月子皇綂間賜金襕)¶
　(紫衣加號洞/真大法師)¶
　薛𤣥微(濱州人生有慧識年十四投高尚觀禮師歴/十九年方證𤣥妙以大定壬辰年寂逝至明)¶
　(昌二年有人見於泰山下與語若生平又二年復由/東平府舟運珉石至觀中而去人因勒銘紀其仙蹟)¶
<pb:KR2k0048_WYG_047-20a>¶
　唐仙姑(姑餘山人㓜有慧悟十歲入烟霞觀修鍊十/三道成有同里王處一來師事之姑曰我非)¶
　(汝師也數日後汝師當來已而重陽子至王處一與/丘處機等七人奉以爲師姑辭去即羽化今清風嶺)¶
　(有石廟鐫像/併志在壁)¶
　王重陽(陜西盩厔人天眷中東遊海上往來東牟嘗/棲息於修真觀味道探𤣥牗廸後進王玉陽)¶
　(等七真皆師事之/爲仙家北宗之祖)¶
　馬丹陽(初名從義改名鈺字元寶先世陜西扶風人/徙居寧海弱冠能詩舉進士大定間遇重陽)¶
　(子授以仙術專務清淨遊闗西徧覽名勝東歸道經/芝陽山愛其巖壑清邃環堵爲修煉之所後羽化於)¶
　(萊陽遊仙宫加號丹陽/順化真人爲七真之首)¶
<pb:KR2k0048_WYG_047-20b>¶
　孫不二(馬丹陽之婦也丹陽既師重陽婦亦預聞至/道詣金蓮堂出家大定十五年居洛陽之風)¶
　(仙姑洞越八年壬寅十二月二十九日卓午沐浴更/衣書卜筭子祠端坐而化時丹陽居遊仙宫忽拂衣)¶
　(起舞謂門人曰孫姑已仙去矣/明年春洛陽信至時日不爽)¶
　譚處端(寧海人初名玉字伯玉少感風痺疾誦北斗/經求濟大定中往師王重陽冬夜籍以海藻)¶
　(不勝其寒重陽展一足今處端抱之汗出如置身甑/中黎明以盥手水滌其靣宿疾頓廖心知重陽爲異)¶
　(人誠心事之得其道要一日過吳六酒肆書龜蛇二/字於壁是夕四鄰火燼無遺而酒肆獨完人皆異之)¶
　(元至元六年贈長/春雲水藴德真人)¶
　劉處𤣥(東萊人字通玅師事重陽子得其傳自註黄/庭道徳清淨諸經𤣥旨秘輿人不能喻至元)¶
<pb:KR2k0048_WYG_047-21a>¶
　(六年贈長生輔/化明德真人)¶
　王玉陽(東牟人名處一遇重陽子授道法三十六卷/修真於崑嵛山之烟霞洞嘗臨危崖翹足駐)¶
　(立人目爲跌脚仙人承安中召見問先生事能前知/何也對曰鏡明自能鑑物此在自已之靈明耳興定)¶
　(未蜕逝至元中贈玉/陽體𤣥廣度真人)¶
　郝廣寧(寧海人初名大通隱於卜筮後從重陽子學/道修真崑嵛山年七十三羽化元至元中贈)¶
　(廣寧通𤣥太古真人所著有太古集太易圖及示教/真言行世  以上六人並丘長春爲北宗七真長春)¶
　(詳元/代下)¶
　靈源姑(濰志稱唐栝夫人嚮慕真風躭味𤣥理大定/壬寅春馬丹陽行化過濰姑徑往叅禮畧聆)¶
<pb:KR2k0048_WYG_047-21b>¶
　(道妙是年十月親詣崑嵛山復於丹陽前懇祈要訣/丹陽作滿庭芳詞授之得聞清心鍊息之義還濰剏)¶
　(庵以居幅巾麻衣甘食粗糲盡屏塵務專志頤真終/以勤苦得成示期仙化詞有石刻刻在濰之五清宫)¶
　(中/)¶
　任風子(黄縣人狀貌竒異師事馬丹陽修煉於萊陽/之迎仙觀氣體充粹寒暑不侵人以休咎叩)¶
　(之發言有驗大/定間端坐而逝)¶
　劉德仁(樂陵人讀書稍通大義一日遇老叟授以道/德要言併投筆一枝而去自是𤣥學頓進大)¶
　(定初迎住京城天長觀賜號東岳真人/元至元中贈無憂普濟開明洞微真人)¶
　汪仙翁(單父惠冲素好道大定間有藍縷道人自稱/汪姓來止其家冲供養無缺忽一日發狂奔)¶
<pb:KR2k0048_WYG_047-22a>¶
　(墜城南井中拯之已死冲厚葬之逾月有人自汴京/來云汪先生寄書致意冲以爲紿已置書檐隙不發)¶
　(明年居室毁於火書獨無恙冲乃發書視之始知爲/純陽吕仙翁也開冡啓棺已空空矣世傳四月十四)¶
　(日乃仙翁誕辰至期伺/之有白鶴翺空之異)¶
　楊真人(不知何處人/白日冲舉後)　(真於費縣之白雲岩大定中/於揚州見之寄還石像數龕)¶
　張信真(樂安人世以農桑爲業母嘗夢一馭鶴仙人/而娠六歲讀書聰悟過人泰和初年十五從)¶
　(父叅禮大通爲師戒行精嚴祛邪治病大有靈異後/於天長觀見天師授正乙盟威秘籙賜號真人年五)¶
　(十五歲當晝/凌空而去)¶
　郭志空(章丘人别號超然嘗遇異人傳授秘法遂長/坐不卧吐納運氣或化爲靈風或涎爲玉液)¶
<pb:KR2k0048_WYG_047-22b>¶
　(章宗時召見賜金冠/錦服道號長春真人)¶
　李　□(濟南人慕臨安山水之勝往遊焉憇淨慈寺/見青衣道人林下劚筍□揖而問焉道人曰)¶
　(爾來可共食因燃火燒之□食之甚美道人忽不/見□自覺身輕不復飲食後入青城山乗雲仙去)¶
　李頤真(昌邑人仕爲武畧將軍性好道棄官隱於青/石山名其園曰歲寒庵日守休值劉長生過)¶
　(其園以𤓰殻題石壁曰/遇仙園字至今不滅)¶
　披雲真人(平度人年十二從劉長生學道天性敏慧/道行淑真後羽化於終南山偈曰喝散迷)¶
　(雲驅囘宿霧萬法無私千峯獨/歩其徒以事聞詔贈披雲真人)¶
　寶峯僧(嶧人楊姓名守忠出家爲寳峯寺僧有戒行/杖錫遊諸名山多所證悟及老退居寳峯一)¶
<pb:KR2k0048_WYG_047-23a>¶
　(日登坐自喝曰六十九年如掣電臨行爲君通一/線翻身跳出萬重闗驚起泥牛耕海靣端坐而逝)¶
　敖　亨(字虚明任城人先是有汴僧福安居任城寳/相寺倚樹而化亨其後身也人皆呼爲安山)¶
　(主年十三受戒具師事鄭州普照寳和尚苦行有年/一日於雲堂聞打板聲霍然證入遂呈偈曰日靣月)¶
　(靣流星閃電若更遲疑靣門着箭咄寳公深契之後/出世五坐道塲詔住慶夀寺復主少林法席興定己)¶
　(卯寂逝闍維時熖如蓮花目睛不/壊兒時圓珠隱額至是爍然飛去)¶
元¶
　丘處機(棲霞人號長春子兒時有相者謂其當爲神/仙宗伯年十九修全真學于崑嵛山師事王)¶
　(重陽爲七真之最太祖特詔求之乃與弟子同往雪/山見太祖大悦每言欲一天下者必在乎不嗜殺人)¶
<pb:KR2k0048_WYG_047-23b>¶
　(及問爲治之方則對以敬天愛民爲本問長生之道/則告以清心寡慾爲要太祖深契之歲乙酉熒惑犯)¶
　(尾其占在燕禱之即退舍㑹旱祈雨期以三日應/果驗詔改其居爲長春宫賜號無爲演道大宗師)¶
　尹志平(字太和丘長春弟子住濰之玉清宫長春應/召侍行者十八人尹居其首太祖問道者三)¶
　(微言啓沃詔賜清和演道𤣥德真人撰述/甚多提掖後學今玉清宫有清和仙跡碑)¶
　范常真(平度州人丘長春弟子住州之上清觀境有/狼噬人常真黙咒遣之人因稱爲狼范後尸)¶
　(解/去)¶
　李志常(觀城人母夢神人授以玉兎覺而有娠及誕/瑞光照室異香遠聞長師丘長春學修煉法)¶
　(後世祖遣使召至大都命爲大濟度宗師住長春觀/一日忽見五色雲從東來亟召徒衆屬以後事端坐)¶
<pb:KR2k0048_WYG_047-24a>¶
　(而/化)¶
　何道柔(河間景州人年十五出家爲道士遇異人指/以海上七真宜師事之乃周遊寧海登萊雲)¶
　(光望仙諸處得與長春諸真人相印證/乃浩然而歸聚徒河北名流皆宗仰之)¶
　戴元歆(修道於東䝉岩穴中得養生訣兼精祈禱之/術世祖召見賜紫衣加號冲寂大師知蒙山)¶
　(玉虚/觀事)¶
　楊道真(沂州人嘗仕宋爲縣令聞苻離之敗知宋運/將終乃棄官爲道士遍歴蜀廣闗隴之地叅)¶
　(悟頗有所得至元二十年至嶧州/青檀山尸解詔贈通元希妙大師)¶
　雲嵒子(博州人名劉志堅少事永昌王凡使命多任/之有劉使臣之稱感異夢棄家入道拜郭志)¶
<pb:KR2k0048_WYG_047-24b>¶
　(空爲師篤行不倦居鰲山二十年屢著/靈異蜕葬即墨之葦樓山凌烟崓中)¶
　真成子(沂州人俗名戎體元師事馬丹陽受修真之/要性醇古簡淡愽覽羣書尤精於老莊居嶧)¶
　(之清真觀至元間召見殿庭/賜紫金襴加號中真大師)¶
　張仙公(日照人十歲即知慕道十四歳入朝元觀爲/道士精修數十年大德五年元旦忽有白雲)¶
　(繞庭鳴鶴羣舞仙公即化去今昇/仙橋是其遺蹟也號永壽真人)¶
　馬靈真(滕縣人又名了道師事馬丹陽弟子雷洪陽/得丹陽正𣲖游至雪山見洞谷幽竒遂結廬)¶
　(於旁服氣導引後形解仙去其徒即於其地剏雲峯/萬夀宮號丹陽洞同時羽人有王志專號清明子張)¶
　(志廣號清虚子楊志清賜號希丘真人張志静賜號/淵静大師張志玉賜號通真大師皆滕人也或師洪)¶
<pb:KR2k0048_WYG_047-25a>¶
　(陽或師靈真皆/栖止洞之左右)¶
　張志純(㤗安州人號天倪子居嶽麓㑹真宮道行超/羣賜號崇真保德大師授紫服郡人王天挺)¶
　(贊之曰氷霜外潔日星内炳又曰山澤/之臞道德之腴化時年一百二十歲)¶
　徐世隆(東平人嘗賦詩哭文文山棄官入道往來泰/山與天倪子遊叅叩𤣥要能逆覩未然天順)¶
　(間復至岱下惟升𤣥觀一老道/士識之其容貌如兒時所見云)¶
　王嘉祿(新城人少入勞山遇道士教以五禽之術乆/遂不食但以石爲飯或食松柏葉渴則飲澗)¶
　(水乆之遍身生毛寸許一日思其母歸復火食毛盡/落然食石如故嘗囊石自隨映日視之即辨其味著)¶
　(齒無聲如粉粢糕餌後母/死復入勞山遂不知所終)¶
<pb:KR2k0048_WYG_047-25b>¶
　何　老(新城人縣東六七里有一茅庵何老修行於/此獨居數十年毎夜焚香誦經即有蛇虎來)¶
　(相拱䕶庵後有積水灣曰/豢龍池相傳何老擾龍處)¶
　葆光子(郭姓章丘人居城北女郎山之三陽洞/學鍊神服氣之術自號葆光子後仙去)¶
　郝志隆(滕縣人嘗因萃仲舊觀經營爲道院未集而/尸解羽化之夕月色如晝祥風慶雲由西北)¶
　(而來冉冉從東南去萬目共覩弟/子劉志淵竟其事改觀曰太清觀)¶
　鹿茂之(泰安州人初業儒後以黄冠隠卜築於徂徠/山之二聖宫味老氏言晩而玩易題其所居)¶
　(曰貧樂巖曰演易齋示期羽/化長清杜仁傑爲之譔碑)¶
　李　堅(號麻衣先生來遊長清嘗以藥濟人或預告/人休咎無不驗年逾百歲一日過石澗店謂)¶
<pb:KR2k0048_WYG_047-26a>¶
　(人曰某日吾葬/此至期果化去)¶
　張仙(招逺人初爲傭耘田若有神助後居羅山燈/草澗絶穀茹松柏飲水三年竟蜕化於羅峯)¶
　(絶/頂)¶
　王仙姑(招逺人居縣南十五里日樵於野不採而薪/自集後卒於樵所鄉人掘地將埋之得石槨)¶
　(題曰仙姑之墓遂納/之於槨立祠祀焉)¶
　周祖師(招逺人世居埠頭村其父周太公入螺山採/木忽澗旁聞兒啼聲視之見一虎在兒旁逐)¶
　(之虎忽不見抱兒歸育之年十二始能言仍往螺峯/山學道其後與唐公郎公化公志公張公廖公同日)¶
　(昇/舉)¶
<pb:KR2k0048_WYG_047-26b>¶
　陳　僧(不知何處人煉丹於安東衛之阿掖山石洞/中後破壁飛去今名陳僧洞以志其仙蹟云)¶
　天和子(徐姓膠州人嘗師李靈山得秘傳元綂間隱/居即墨鶴山修煉功成順帝召見賜紫襴衣)¶
　(入明莫/知所終)¶
　周真人(黄縣人年十五投道士陸翁爲師不藉言詮/别有慧悟已而爲陸所逐夜卧澗側有虎擁)¶
　(衛其旁陸知之轉拜周爲師/越數年同遊名山莫知其跡)¶
　廣　恩(賈姓順德洺水人夙有慧根至元初祝髪爲/開元寺僧遊歴名山叅訪禪旨後居臨清淨)¶
　(土寺戒行精嚴傳法甚廣元帥路通深敬信/之至元中贈䕶國興理大師寶法宗菩薩)¶
　志　德(劉姓東昌聊城人年十二出家受戒具至二/十盡得秘乗世祖召見辨難不絀賜紫方袍)¶
<pb:KR2k0048_WYG_047-27a>¶
　(使主天禧旌忠二刹三十年一履一衲敝弗易也一/夕夢梵僧高座上散花如雨遂覺悟因示微疾趺坐)¶
　(而化年八十八歲闍維時舍利無/筭詔建塔藏之學士趙孟頫爲銘)¶
　正　寶(俗名趙譚長山人投廣教禪院仁公薙髪苦/行焚修無所開悟乃遍歴齊魯燕趙擇師訪)¶
　(友元貞丙申至五臺值太后駕謁文殊東臺現圓光/異相南臺碑版光鑑岩谷寶視之心地頓開歸而成)¶
　(道大德三年欽/授帝師法號)¶
　大　行(齊州人入泰山草衣木食行法華三昧感普/多現身遂覺心眼洞明見十方諸佛猶如明)¶
　(鏡中像至元間詔入宮闕詔/賜號開國法師常精進菩薩)¶
　普　喜(未詳何郡人身偉靣黑如梵僧狀德行髙邁/精究宗旨至元二十五年剏立江淮御講之)¶
<pb:KR2k0048_WYG_047-27b>¶
　(所詔師主鎮江普照寺後示寂荼毘舍/利無數高僧傳稱曰吉祥佛山東人也)¶
　辯和尚(不知何處人嘗至青州創普照寺世稱青州/辯和尚禪教盛行北方二百餘年燕秦齊魯)¶
　(之間入是宗者皆其法/嗣有青州百問一卷)¶
　海　印(泰安州人居鄒縣大明禪院功深悟道一日/謂弟子曰吾幻身非乆住世親書偈畢端坐)¶
　(而/逝)¶
　善　道(臨淄人入大藏信手探卷得無量夀佛經及/住廬山觀逺公遺躅豁然増思後遁跡終南)¶
　(又往晉陽從綽禪師授經入定七日洞見本來/一日謂徒衆曰吾明日歸去至日中誦佛而逝)¶
明¶
<pb:KR2k0048_WYG_047-28a>¶
　僧一庵(北直懷來人元末卓鍚於萊之大澤山叅契/真詮授徒甚衆洪武初一日示期登座對衆)¶
　(説偈曰生本無生㓕本無㓕太/空浮雲洪爐㸃雪言訖而逝)¶
　通大師(姓名不詳洪武間嘗往來於單父鄉鎮間春/夏耕鋤喜爲人力作不受值人皆愛之乆之)¶
　(往來行人見逺近傭力者皆若僧也衆悉驚異僧遂/去居曹之九塜寺顧瞻殿廡頺甚願新之乃杖鍚行)¶
　(丐至濟河側有木長數丈徑尺餘就商易之商曰汝/能肩之吾即施汝僧謝訖以鍚扣者三肩之而歸未)¶
　(嘗輟步今梁脊通木懔即其木也/寺工成又杖鍚而去不知所之)¶
　禧　果(壽光人八歲隨元兵至沙漠投金山寺依僧/勝廸廸甚器重之已而勝廸死南還洪武十)¶
　(九年上召見畫䇿定遼左賜賚甚厚後與法弟禧海/偕遊至濟南住正覺寺永樂元年移住棲霞法勝庵)¶
<pb:KR2k0048_WYG_047-28b>¶
　(持行清嚴老而彌/篤年九十歳坐逝)¶
　麻衣仙(趙姓名不傳冬夏常衣麻因呼爲麻衣趙洪/武中隠膠州大珠山石室辟穀得仙今有朝)¶
　(陽庵/遺蹟)¶
　去畱馨(范姓膠州人自㓜好道遇異人授以辟穀導/引之術身輕如葉行住處異香襲人人因稱)¶
　(爲去畱馨終日行歌於/市洪武中乗雲仙去)¶
　鞠　恩(游僧不知何許人永樂間居文登灣東寺或/禪坐累日或日歴數山學士與之遊講論風)¶
　(生能以符水濟人又精堅白同異之術/年八十餘一日整衣冠而卒顔色不變)¶
　繼　逹(田姓膠州人自㓜出家戒律精進妖婦唐賽/兒聞其名不敢入州境膠人賴之一夕趺坐)¶
<pb:KR2k0048_WYG_047-29a>¶
　(化/去)¶
　張三丰(本貴州黄平人永樂間來隠青州雲門洞修/煉不出一日往遊勞山居民蘓現禮之甚恭)¶
　(三丰取擔頭耐冬花一枝挿現庭前枝葉菁葱經/愈茂至正月花發清艶不凡分枝移之輒萎死葢)¶
　(上仙葩也臺按三丰一名張躐蹋嘗考黄平州志在/三丰禮斗  註云山東平州人元末遣戍於此又嘗)¶
　(見三丰墨跡題曰/晉陵未詳孰是)¶
　史　老(嘉祥人宣德間修道焦城之牛山小洞中有/巨蛇䕶其洞口山下平疇數頃募人種粟收)¶
　(穫洞内每逄雨雪輒取飼羣鳥一日下山謂人曰吾/爲某醫牛去去輒不返蛇亦無跡後有人見於太和)¶
　(山中旋失去不知所之/今山下田猶名史老灣)¶
<pb:KR2k0048_WYG_047-29b>¶
　海上老人(不知姓名自言海州人也生元至正甲辰/至成化癸卯年一百二十歲嘗師異人得)¶
　(攝形鍊氣之要白髮被額顔色如童來居濟寧辟穀/導引日惟啖棗數枚或菜數莖飲水少許而已憲宗)¶
　(召見時館指揮王瑄家遂稱王士能敷對稱㫖賜寶/鏹遣歸諸公問所以壽對曰無術也弟不茹葷不娶)¶
　(妻不識數不爭氣爾既還居濟/十餘年去遊海上不知所終)¶
　鞏道巖(滋陽人元劉長生弟子成化中居三清萬夀/觀一夕有神降童子曰亟掃殿内明午八仙)¶
　(至道巖異之次早潛匿三清供桌下日停午果有乞/丐八人入殿内望三清拱手道巖趨出跪懇仙術因)¶
　(授書一卷而去道巖習之能呼風喚雨拘役龍雷後/以搬運術授其徒吳道人吳嘗修天仙宫一切匠役)¶
　(工價令各隨地自檢所得銀錢正償其值其神異如/此道巖逝既乆兗人或在淮揚間遇之始知其仙也)¶
<pb:KR2k0048_WYG_047-30a>¶
　何志嶠(恩州人童時淳樸禮南昌劉仙爲師遂隱盤/山棲雲巖一日忽仙去遺書示弟子口吉人)¶
　(爲善惟日不足凶人/爲不善亦惟日不足)¶
　藍縷道人(不知姓氏成化間寓萊之凝祥觀終日取/爐灰和成丸積之座隅一日辭衆曰來春)¶
　(此地人疫得吾灰丸可救遂去不/知所之次年春果疫服丸即愈)¶
　李守真(滕縣人少遊勞山遇異人授以修鍊之術還/隱雪山屢著靈異成化間微至京師授太常)¶
　(愽士不拜詔居顯佑宫勘校道藏主持法籙二年/懇還山許之賜號冲虚妙悟太極涵真子李隱仙)¶
　任　山(范縣人少好學過目成誦年十七忽棄儒爲/酒家傭遇純陽吕翁授導引法乃修鍊於安)¶
　(平鎮之顯惠廟或行歌於市或醉卧氷雪中人呼爲/任風子𢎞治甲子冬蜕化廟中今迎仙坊昇仙橋皆)¶
<pb:KR2k0048_WYG_047-30b>¶
　(其遺/跡也)¶
　趙天雷(𢎞治中修真於長清之洞真觀得正乙法勘/攝符咒試之皆驗㑹歲旱禱於南山日乆不)¶
　(雨邑令憾之天雷呼童子至前掌中書一雷字遣下/山霹靂自手中發大雨如注邑人異之因名其山曰)¶
　(雷山遺有風雷雨三碑禱雨輒應洞真觀一名/神虚宫觀之東曰仙人臺即天雷羽化處也)¶
　李子真(濮州人通政著之子正德辛未著知平凉府/子真隨之任遇洪道士授以異術一日子真)¶
　(月下閉門卧隣人張氏見子真行菼葦上廹視之不/見及門子真方睡熟未起越數年羽化葬之日郡人)¶
　(宋某見子真/跨白驢西去)¶
　元凝子(高密人年十三牧豕海上有道士佩劍遇與/藥一丸赤如火吞之即隨道士去入青城山)¶
<pb:KR2k0048_WYG_047-31a>¶
　(白龍洞洞前積雪三四尺凝處之若温時敲氷濯足/澗中戲折澗竹竅而吹之作鳳凰鳴未幾道士去獨)¶
　(處洞中一日斸芝巖下遇一白虎握其尾躍上虎眷/走里許舍去嘗往來吳越間人問姓名不答廹之以)¶
　(指就案書元凝二字題詩贈人運筆如飛字類霆書/鬼篆多不可識後道士復㑹偕入瑯琊山不知所終)¶
　張道人(不知何處人自言姓張來住勞山上清宫貌/如少壯而歴叙所經皆百年以上事人未之)¶
　(信一日募修東嶽廟雷石灰數千觔急切不能辦張/募之某嫠婦家婦以貧辭張曰汝家門前槐樹旁有)¶
　(灰三千觔何云無也發之果如其言或問何以知之/張笑曰渠先祖建樓所餘吾見之其家不知也凡事)¶
　(頗能前知有問/之者佯狂不答)¶
　仙桐道人(嘉靖初有道士遊曹州定清寺敝衣垢靣/恒如醉狂寺有枯桐爲僧所伐止存朽根)¶
<pb:KR2k0048_WYG_047-31b>¶
　(道人撫摩之噀水者三趺坐根上曰此樹再生僧衆/莫顧也至夜半聞歌曰木有根兮真可惜上天下地)¶
　(㳺八極詰旦視之已失所在越三日枯根頓發逾月/枝葉扶疎經年圍至五六尺矣不詳其名謂之仙桐)¶
　(道/人)¶
　牛　仙(不知姓名卜居文登東南平山之陽棲息茅/廬中冬夏不易衣出騎一青牛居山常數日)¶
　(不舉火製丹成山前遂産葠取汁和丹服之與一童/子俱飛去其牛飲葠遺汁亦隨仙去山人稱爲牛仙)¶
　(因以名/其山)¶
　耍　子(㓜從師修真於登郡之萬夀宮遇異人止宫/之窑師不爲禮私食之異人授以術㸃鐵成)¶
　(金師覺異人遯去耍子沐浴趺坐而化遺一履是日/城西三十里有人見其赤一足逐一鵞行曰煩寄吾)¶
<pb:KR2k0048_WYG_047-32a>¶
　(師吾尋異/人去矣)¶
　蕭道士(萊陽人純謹無異能但禱雨輒驗一旦端坐/逝是日有鄉人如城者遇之塗問何往曰遊)¶
　(勞山至城知/蕭已逝矣)¶
　赤脚王(王姓不知所自碧目蒼顔常戴一笠非布非/絨其光如漆製式甚古云是始冠時物嘗於)¶
　(文登爲人力田隆冬不履踏氷上如平地其行若飛/奔馬不能及問以長生則厲色嗔詞俚不可解八九)¶
　(十老人言童時嘗見其貌正如今日嬰兒痼疾撫摩/即愈有調笑下其裳者童身稚膚實全真子也人欲)¶
　(師事之已遯去以其四/時徒跣故號赤脚王云)¶
　顛倒李(萊陽李氏子少遇異人得仙術遂徉狂棄家/嘗依郭外墓所晝乞於市夜竪雙足於樹上)¶
<pb:KR2k0048_WYG_047-32b>¶
　(而首向下因稱爲顛倒李後過吳沽河遇羣盗盜戲/問之李曰爾輩死期至矣盜怒詰之曰爾何時死曰)¶
　(即死羣盜毆斃之沙洲中無何官兵追盜擒之居人/舁李屍具棺葬沽水側後有見之者發墓唯空棺云)¶
　李真人(不知何處人住平度雲臺觀日久後坐化石/岩下經二十餘年皮骨不朽尚書趙煥題曰)¶
　(李真人/蟬蜕處)¶
　斑　仙(名全真居招遠螺山最高峯石洞巉險人跡/罕到黄邑一孝亷應公車斑與别曰公此行)¶
　(必㨗南宫令某邑余當過而問焉孝亷行後一日斑/集常供薪未者數十人告之曰余當去矣洞中數年)¶
　(無以爲報惟祈諸公以清淨爲心不爭爲福言畢逝/人遂葬之山上孝亷果成進士授令兩月斑造訪焉)¶
　(盤桓數日辭歸迨入覲過里始知斑乆化去開壙視/祇空棺雙履而已後建祠山巔曰覺觀名其洞曰斑)¶
<pb:KR2k0048_WYG_047-33a>¶
　(仙/洞)¶
　柏　顛(新城人㓜不娶薄遊江湖三十年有異術能/於暗中嘘氣作光巨石數十人莫能動者輒)¶
　(手移之雞過其前則命之舞又能使人作異夢閉斗/室中燒丹未及期而母啓之鼎遂焚柏驚仆其旁既)¶
　(甦乃顛後不/知其所往)¶
　于半仙(居淄川城西冶頭店性質樸無僞家有鐵拐/仙人畫像于日具香紙齋奉閲數歲常蚤起)¶
　(赴縣役天尚昧中途見一人宛然所供畫像曰非吾/李仙師乎遂懇切求度曰汝隨我行慎勿開目須臾)¶
　(至一處開目視之則波濤拍天浩無畔岸乃東海濱/也驚怖告歸乃與之金旬日抵家年至九十無疾而)¶
　(終因謂/之半仙)¶
<pb:KR2k0048_WYG_047-33b>¶
　勞山道士(即墨勞山中多一二百歲人高密張生讀/書道觀觀有老道士形容怪醜執樵蘇之)¶
　(役張意忽之一日張爲其徒説易道士牕外呼曰君/所述皆俗説試叩之名理出人意表生受其學遂以)¶
　(説易擅/東方)¶
　許　朴(濮州人得辟穀術數日不飲食顔色如常栖/東阿山中譚大司馬聘至京與語不合辭之)¶
　(歸曰翁老而靣赤好動徤於房慾必有授以吐納之/術者曉起試看溺器中溷汁是遺精也恐一旦火發)¶
　(救之遲耳後數月譚卒/朴入山愈深不知所終)¶
　王　勅(字雲芝歴城人嘗讀書卧牛山寺見火光發/之得異書勅中夜焚香展誦能通天徹地御)¶
　(風出神知未來休/咎所在多竒蹟焉)¶
<pb:KR2k0048_WYG_047-34a>¶
　楊　生(歴城諸生喜談神仙居龍山鎮兒夜啼生剪/紙爲二月口吹上昇使二月相鬬娛兒以止)¶
　(啼百里内皆見之廵撫某知爲仙術秘訪之問尚有/别術否生舉所檠茶潑之堦前水暴長若降雨然呼)¶
　(以仙師送之歸後數日復訪/之已擕妻子去不知所之)¶
　馬真一(初居華山人於𢎞正間見之已百數十歳萬/歴末遊遼左天啓乙丑來登州栖遲十餘年)¶
　(預識郡變多/隱語皆後驗)¶
　籜冠子(自名九一崇禎甲戌栖息於曹之天齊廟手/註隂符道德清淨三經明白簡易牽鑿爲之)¶
　(一廓已而知難將作挾/之入勞山不知所終)¶
　隋仙姑(萊陽丁氏婦持齋誦經篤志清修崇禎甲申/正月十六日至灰村南三里許小山之陽曰)¶
<pb:KR2k0048_WYG_047-34b>¶
　(此余歸真處也娶薪爲堆姑登其上囑衆舉火莫與/之燃乃環歩數匝後登上蟠膝坐未幾火起衣燼不)¶
　(灰髪如卷雲香/靄騰空而逝)¶
　張真子(莫詳里居常往來萊陽灰村已而卜靜於菩/薩頂石室中凡三年一夕囑守菴道士勿酣)¶
　(睡夜半風作山壁震響道人驚詰已失真子所在但/有詩畱石壁云孤峯雲擁舊茅堂二百餘年借此鄉)¶
　(今夜乗風入瑶島碧桃開處姓名香龍飛甲申/二月上旬二百五十二歲松筆道人張真子題)¶
　雪　簔(不知何許人浪遊東土自號雪簔人目爲吳/人佯應之好談𤣥理嗜酒飲無算贈以錢物)¶
　(衣履遇貧者即與之醉輒箕踞嘲罵王公落落不可/一世詩尚豪放善作大字磨濃瀋數升信手揮成矯)¶
　(徤有勢今雲門山有大夀字在峭壁上遒古軼倫/一絃琴世無傳者惟簔能譜之後去不知所終)¶
<pb:KR2k0048_WYG_047-35a>¶
　蓮　菴(始業農十八歲披剃於掖之資聖寺閉闗二/十年常入靜見水波盈前詔其弟子曰連掃)¶
　(除天將兩矣時烈日中天不移時/即大雨如注年九十結趺而逝)¶
　文　淨(濟寧人目有異光能讀經闇室中恭證㣲言/神悟妙賾號無塵上人嘗靜坐主黙能前知)¶
　(扣之多不答間出一二語必竒中人咸異之後於普/照寺建萬佛閣勅賜藏經庋閣上閣東一室結趺其)¶
　(中或日一糲食或三五日閉闗不通飲食純修三/十年正德中預示化期沐浴端逝僧臘九十年矣)¶
　知　永(陽信人有戒行爲僧衆所推城南十里有大/蛇當道行者患之永向前以手按蛇蛇乗風)¶
　(飛/去)¶
　寶　燈(東阿楊氏子也二十出家居城北香山寺叅/禪誦經頗通内典持行清苦時刻不懈壽九)¶
<pb:KR2k0048_WYG_047-35b>¶
　(十四歲一日沐/浴更衣而逝)¶
　湧空禪師(俗姓趙名天得字禮之宣府世將也征戰/有功累官遊擊將軍崇禎改元棄職歸沙)¶
　(門駐鍚新城南闗之萬佛堂茅椽僅足容膝師閉闗/結趺寒暑不易對人無言有問者但云念佛好三字)¶
　(庚辰臘/月寂化)¶
　遊　僧(崇禎十一年在南糧船中行至臨清忽下岸/向人言曰世間好事焚修第一人問其姓名)¶
　(不答隨走至白家圜内夜端坐口鼻出火自焚遍體/金色擊之有聲一州之人皆拜禮焉隨埋之即其處)¶
　(築土山高三丈許建/菩薩殿奉香火不絶)¶
皇清¶
<pb:KR2k0048_WYG_047-36a>¶
　金邦寧(滋陽羽士素居三元廟䖍誦太上真經年六/旬餘一日忽徧辭鄰里曰上帝召我某日當)¶
　(永别矣或笑其狂惑至期果沐浴更衣捧經/持杖端坐而逝五月不仆遠近觀者如市)¶
　趙來祥(直𨽻廣平人住新城縣北闗真武廟五十餘/年持行勤苦毎夕誦經有巨蟒伏門外如聽)¶
　(經狀聞鐘魚聲輒至誦畢道人必施食/馴擾之人以爲清修所致康熙間坐逝)¶
　大　空(德州人居衛河西五里觀音庵碌碌未顯中/歲走五臺叅禪憬然有悟精修戒行時舉般)¶
　(若秘義以示人人不之解也順治五年元旦雪初霽/村人見庵前無行跡啓户視之趺坐禪床玉筯雙垂)¶
　(至地觀者咸/瞻禮讚頌之)¶
　道　忞(廣東人初投青州府法慶寺爲僧法號木陳/堅持戒律𣲖衍臨濟正宗後住四明之天童)¶
<pb:KR2k0048_WYG_047-36b>¶
(詔山開堂説法弟子常至千人順治間/  賜紫衣加號𢎞覺禪師)¶
　寶　如(文登人于姓子鋭志修行契心内典叅報恩/東蓮柏山諸名者得臨濟宗旨成大知識順)¶
　(治十三年振錄還東建法源禪院於黄縣/之小河登壇説戒紹續薪燈有語錄三卷)¶
　普慶庵老僧(庵在博山縣城内原係孫氏香火陀僧/修持無别長惟朝夕誦佛聲千句一日)¶
　(早起沐浴更衣呼侍者曰好語主人吾去矣遂趺坐/而逝壁間有一偈云這個臭皮袋撇下無罣碍洪爐)¶
　(烈熖中明月清/風在惜亡其名)¶
　祖　珍(卓錫泰山西麓之普照寺不言所自息影禪/廬聚經典數千卷澄思密探徹悟真宗栖遲)¶
　(於嶽色溪聲之間心迹雙清翛然自遠寺前一石題/之曰界塵石名流往訪咸比之遠公蓮社云年七十)¶
<pb:KR2k0048_WYG_047-37a>¶
　(餘化/去)¶
　觀　公(明季隱者問其姓名不答一日題詩有觀公/二字人以是呼之其學浩傳無涯陰陽醫卜)¶
　(靡不精妙偶至費縣之其山見古寺頽廢遂卓鍚山/下風雨虎狼莫能侵害人異之共爲結庵身實心空)¶
　(所得愈進臨寂自冩其像合掌/端坐而逝有語錄一卷存於寺)¶
　¶
　¶
　¶
　¶
<pb:KR2k0048_WYG_047-37b>¶
　¶
　¶
　¶
　¶
　¶
　¶
　¶
　山東通志卷三十¶
